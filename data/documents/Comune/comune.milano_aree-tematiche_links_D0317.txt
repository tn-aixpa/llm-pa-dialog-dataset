AccogliMi - Sostegno psicologico adolescenti e genitori
AccogliMI è un progetto dedicato a
ragazze e ragazzi dai 14 ai 18 anni
e ai loro genitori, finalizzato a favorire l’ascolto e l’accompagnamento degli adolescenti attraverso azioni di sostegno psicologico, informazione e sensibilizzazione.
Realizzato in collaborazione con l'Agenzia Tutela della Salute (ATS), “Rete delle scuole che promuovono salute” e grazie al finanziamento del Comune di Milano (ex legge 285/97),
AccogliMI
è gestito da una rete di Enti del terzo settore (Minotauro, Ceas, Nivalis, Zero5, Lotta contro l’emarginazione, Comunità Nuova, Diapason, Comin) che offre alle ragazze e ai ragazzi percorsi gratuiti volti a superare momenti di difficoltà, malessere o disagio.
Il progetto, avviato nel biennio 2021-2022, proseguirà fino ad agosto 2024.

Obiettivi
Intercettare precocemente il bisogno, orientando le ragazze e i ragazzi e le loro famiglie ai servizi presenti sul territorio;
valorizzare il gruppo dei pari come fattore protettivo, attraverso l’attivazione di percorsi di gruppo specifici e l’integrazione delle ragazze e dei ragazzi nei percorsi/laboratori/attività offerte dal territorio;
consentire ai ragazzi ed alle ragazze, tramite le attività proposte, di sentirsi "parte attiva" nel percorso di crescita e nel comunicare ai coetanei la propria esperienza, attraverso diversi canali comunicativi adeguati alla loro età;
promuovere una conoscenza diffusa dei servizi dedicati all’adolescenza in città.

Cosa offre
Ascolto e accompagnamento delle ragazze e dei ragazzi che affrontano momenti di difficoltà e che chiedono aiuto anche attraverso i loro comportamenti (ritiro scolastico, attacchi al corpo, manifestazioni di disagio di vario tipo);
accoglienza telefonica specialistica che integra il primo ascolto (avvenuto attraverso il numero verde gratuito e/o cellulare) con l’obiettivo di approfondire la richiesta di supporto, favorire eventuali colloqui individuali o attività di gruppo previste dal progetto e mantenere/approfondire contatti con i genitori;
percorsi di consultazione breve per adolescenti e loro genitori, online e nelle sedi dedicate dai partner di progetto;
percorsi di gruppo su tematiche legate alla fase adolescenziale (es. affettività, sessualità e abuso di sostanze stupefacenti), organizzati sia sul territorio che nelle scuole e altre istituzioni, per valorizzare le esperienze nel gruppo dei pari;
orientamento e sostegno agli adolescenti ed alle loro famiglie all’utilizzo di risorse territoriali competenti in base ai bisogni rilevati.

Informativa privacy
Leggi l'
[https://www.comune.milano.it/policy/privacy/informativa-privacy-accoglimi](informativa privacy)
.
Utilizza i servizi
[https://www.comune.milano.it/servizi-sociali/accoglimi](AccogliMi)
Modalità di accesso al servizio:
Telefono
