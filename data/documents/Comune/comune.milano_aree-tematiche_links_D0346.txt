Assegno di inclusione e Supporto per la formazione e il lavoro
L’Assegno di inclusione è la nuova misura nazionale di contrasto alla povertà, alla fragilità e all'esclusione sociale delle fasce deboli attraverso percorsi di inserimento sociale, nonché di formazione, di lavoro e di politica attiva del lavoro che decorre dal
1° gennaio 2024.
L’Assegno di inclusione è una misura di sostegno economico, inclusione sociale e professionale rivolta ai nuclei familiari con:
minori;
persone con disabilità;
persone con almeno 60 anni di età;
componenti in condizione di svantaggio e inseriti in programmi di cura e assistenza dei servizi socio-sanitari territoriali certificati dalla pubblica amministrazione.
La domanda di Assegno di inclusione può essere presentata con modalità telematiche sul portale INPS, o tramite Caf o patronati.
L’Assegno di inclusione sarà erogato attraverso la Carta di inclusione, uno strumento di pagamento elettronico ricaricabile. Il contributo ha una
durata massima di 18 mensilità.
Per maggiori dettagli sui requisiti si invita a consultare la
[https://www.lavoro.gov.it/temi-e-priorita/decreto-lavoro/Pagine/assegno-di-inclusione](pagina web)
dedicata del Ministero del Lavoro e delle Politiche Sociali.

Destinatari
L’assegno di inclusione è riconosciuto ai nuclei familiari che abbiano almeno un componente in una delle seguenti condizioni:
con disabilità;
minorenne;
con almeno 60 anni di età;
in condizione di svantaggio (grave disagio bio-psico-sociale) e inserito in programma di cura e assistenza dei servizi socio-sanitari territoriali certificato dalla pubblica amministrazione.
Chi sono le persone considerate in condizione di svantaggio?
Le persone in carico ai servizi specialistici per disturbi mentali;
le persone in carico ai servizi per la disabilità;
le persone in carico ai servizi specialistici per le dipendenze;
le persone in carico ai servizi per le vittime di violenza di genere e tratta;
le persone in carico agli Uffici per l’Esecuzione Penale Esterna in quanto ammesse alle misure alternative alla detenzione, o persone ex detenute da meno di un anno in carico ai servizi;
le persone in carico ai servizi per specifiche fragilità sociali e inserite in strutture di accoglienza o in programmi di intervento in emergenza alloggiativa;
le persone senza dimora in carico ai servizi;
le persone neomaggiorenni, di età compresa tra i diciotto e i ventuno anni, che vivono fuori dalla famiglia di origine sulla base di un provvedimento dell’Autorità giudiziaria che li abbia collocati in comunità residenziali o in affido eterofamiliare, in carico ai servizi sociali o sociosanitari.

Supporto per la formazione e il lavoro
Il Supporto per la formazione e il lavoro - (SFL) è una nuova misura di attivazione al lavoro, mediante la partecipazione a progetti di formazione, di qualificazione e riqualificazione professionale, di orientamento, di accompagnamento al lavoro e di politiche attive al lavoro, nonché mediante la partecipazione ai progetti utili alla collettività (PUC) o al servizio civile universale, attiva dal
1° settembre 2023
.
Possono accedere al Supporto per la formazione e il lavoro i singoli componenti dei nuclei familiari, di età compresa tra 18 e 59 anni, con un valore dell'ISEE familiare non superiore a euro 6.000 annui, che non hanno i requisiti per accedere all'Assegno di inclusione.
Il Supporto può essere richiesto con modalità telematica all’INPS e avrà una
durata massima di 12 mesi
.
Per maggiori informazioni e in attesa dei decreti attuativi consultare la
[https://www.lavoro.gov.it/temi-e-priorita/decreto-lavoro/pagine/supporto-formazione-e-lavoro](pagina web)
del Ministero del Lavoro e delle Politiche Sociali.

Informazioni
Per informazioni è possibile contattare:
il numero 02 884.63044, da lunedì a venerdì dalle 8:30 alle 14:30;
l'infoline al numero 02 02 02, attivo dal lunedì al sabato dalle 8:00 alle 18:00;
inviare una richiesta di informazioni collegarsi alla piattaforma dedicata cliccando
[https://servizicrm.comune.milano.it/sostegnoalreddito/richiestecomplesse](qui)
.
Si invitano i cittadini e le cittadine a
non recarsi presso le sedi dei Servizi sociali senza convocazione da parte dell’assistente sociale.

[https://repository.comune.milano.it/s/PLEJxcztkpig9xY](Decreto legge 48/2023)
[https://repository.comune.milano.it/s/K8NqzZakPRoaNnm](Legge 85/2023 di conversione del Decreto lavoro)
Utilizza i servizi
[https://www.comune.milano.it/servizi-sociali/assegno-di-inclusione](Assegno di inclusione)
Modalità di accesso al servizio:
Online
