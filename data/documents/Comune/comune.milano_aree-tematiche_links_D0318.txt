Inclusione scolastica per disabilità sensoriale: informazioni e modalità di richiesta
L'intervento favorisce l’inclusione scolastica degli studenti con disabilità sensoriale (visiva e uditiva).

I servizi
Per l'anno scolastico 2023- 2024 gli studenti possono beneficiare degli interventi in base a progetti individuali indicati dagli specialisti, tenendo conto delle indicazioni provenienti dai Servizi sociali dei Comuni, e dalle diverse realtà che, a vario titolo, si occupano dei bambini e dei ragazzi con disabilità sensoriale.
Il servizio è fornito da enti qualificati (associazioni, cooperative, fondazioni), che sono stati selezionati partecipando a un Avviso pubblico e inseriti in un elenco dedicato.
Gli interventi di assistenza riguardano:
consulenza tiflologica;
assistenza alla comunicazione;
fornitura di materiale didattico speciale e libri di testo.

A chi si rivolge
Possono accedere agli interventi di assistenza alla comunicazione, servizio tiflologico e materiale didattico speciale gli studenti:
residenti in Regione Lombardia oppure residenti fuori Regione, ma con specifiche situazioni familiari (a titolo esemplificativo: affido presso famiglie residenti in Regione Lombardia, collocamento presso famiglie/comunità del territorio regionale, disposto dall'Autorità Giudiziaria competente);
frequentanti percorsi educativi, scolastici e formativi dalla scuola dell’infanzia (esclusa la sezione primavera che rientra nella sperimentazione nidi di cui alle DGR n. XI/2426/2019 e n. XI/4140/2022), nonché in percorsi scolastici relativi all’istruzione secondaria di secondo grado e alla formazione professionale di secondo ciclo;
in possesso di certificazione di disabilità sensoriale;
in possesso o in attesa del verbale del collegio di accertamento per l'individuazione dell'alunno disabile ai sensi del D.P.C.M. n. 185/2006, della D.G.R n. 3449/2006, integrata dalla DGR n. 2185 del 4.08.2011);
diagnosi funzionale, nella quale sia esplicitata "la necessità di assistenza specialistica per la comunicazione" (non udente/non vedente/gravemente ipovedente).

Come fare richiesta
Possono presentare una
nuova domanda
:
gli studenti con disabilità sensoriale maggiorenni;
genitore dello studente con disabilità sensoriale;
il tutore/amministratore di sostegno dell’avente diritto.
Possono invece presentare un
rinnovo della domanda
:
gli studenti con disabilità sensoriale maggiorenni;
genitore dello studente con disabilità sensoriale (medesimo dello scorso anno);
il tutore/amministratore di sostegno dell’avente diritto (medesimo dello scorso anno) che hanno già presentato domanda per l’anno scolastico 2022- 2023.
La richiesta deve essere presentata esclusivamente online sul sito di Regione Lombardia; il link al sito è disponibile nella sezione "Utilizza i servizi".

Informazioni
Per informazioni
sulla documentazione da allegare alla domanda
, è possibile scrivere un'e-mail a
[mailto:pss.scuolasensoriali@comune.milano.it](pss.scuolasensoriali@comune.milano.it)
oppure chiamare il numero
02.884.63030, dal lunedì al venerdì dalle 9:30 alle 14:30.

[https://repository.comune.milano.it/s/jSEESEMdSZ9xSwi](Decreto Regione Lombardia n.78 del 03.04.2023)
[https://repository.comune.milano.it/s/rKwHw6i7YqXAaS5](Decreto Regione Lombardia n.5094 del 05.04.2023)
Utilizza i servizi
[https://www.comune.milano.it/servizi/servizi-di-supporto-all-inclusione-scolastica-degli-studenti-con-disabilita-sensoriale](Supporto all’inclusione scolastica degli studenti con disabilità sensoriale)
Modalità di accesso al servizio:
Online
