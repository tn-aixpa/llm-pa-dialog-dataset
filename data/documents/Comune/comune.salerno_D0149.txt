L'Aps Musikattiva, la Cooperativa sociale Prometeo 82 e l'Aps Incantastorie presentano "Il libro della giungla, il Musical Inclusivo con brani suonati dal vivo". L'iniziativa, patrocinata dall'Assessorato alle Poltiche Sociali e Giovanili del Comune di Salerno e dall'Ambito S5, si terrà lunedì 17 giugno alle ore 18,30 presso il Pala Silvestri di Matierno.
Lo spettacolo, frutto di un grande lavoro di squadra tra enti del Terzo Settore salernitano, ripercorre la storia di Mowgli che parla ancora oggi a grandi e piccoli di valori e sentimenti positivi, di libertà nel rispetto delle regole, di educazione, di leggi da rispettare e insidie da evitare, di onore, di rispetto per gli anziani e della straordinaria importanza dei legami di amicizia e fratellanza che conducono il piccolo “cucciolo d’uomo” a fare le scelte giuste, sino a diventare un esempio da seguire.
Il Musical sarà realizzato da bambini e ragazzi di Matierno, dei rioni collinari di Salerno e dai ragazzi iscritti alle seguenti attività socio-educative: Centro Polifunzionale "Spazio Ragazzi - E. Sacco", Centro Polifunzionale Aggregativo "Matierno" e Centro Sociale Aggregativo "Arbostella". L'evento si aprirà con i saluti istituzionali dell'Assessore alle Politiche Sociali e Giovanili, Paola De Roberto.