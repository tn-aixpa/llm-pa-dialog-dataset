I servizi di Milano Abitare

Milano Abitare offre servizi gratuiti di orientamento, assistenza e intermediazione immobiliare a tutti coloro che - proprietari di un alloggio o alla ricerca di una casa a Milano –  sono interessati all’affitto accessibile, ovvero all’affitto ad un canone inferiore a quello di mercato e agli incentivi economici offerti dal Comune di Milano.
In particolare, l'attività di Milano Abitare verte su:

edilizia convenzionata in affitto;
canone concordato;
bandi per agevolazioni e contributi.

Per ricevere le informazioni e gli aggiornamenti di Milano Abitare occorre registrarsi gratuitamente.

Chi può iscriversi

Possono iscriversi a Milano Abitare:

piccoli, medi e grandi proprietari di alloggi, (persone fisiche o giuridiche), titolari di uno o più immobili siti nel Comune di Milano (sono esclusi gli immobili appartenenti alle categorie catastali A1, A8  e A9) disponibili a concedere il proprio/i alloggio/i a canone concordato ai conduttori iscritti all’agenzia; 
soggetti ed enti del Terzo Settore che hanno ottenuto in locazione/concessione/affidamento da parte del Comune di Milano alloggi destinati ad essere locati nella forma del canone concordato e/o altre tipologie di canone calmierato, se non già tutelati da altre forme di garanzia attivate dall’amministrazione per far fronte ad eventuali morosità dei conduttori;
inquilini che hanno un reddito considerato troppo alto per poter accedere ad un alloggio di edilizia popolare ma non sufficiente a sostenere i costi di locazione richiesti dal libero mercato.

Informazioni

Per informazioni sui servizi dell'agenzia e sullo stato delle richieste:

sito web Milano Abitare
tel. 02 00707160
	orario per le telefonate:
	- lunedì e giovedì dalle 14:00 alle 17:00
	- martedì e venerdì dalle 9:00 alle 13:00
e-mail: info@milanoabitare.org
ricevimento su appuntamento: Villa Scheibler - via Felice Orsini, 21

Utilizza i servizi

Registrati a Milano Abitare

Modalità di accesso al servizio:

Online




