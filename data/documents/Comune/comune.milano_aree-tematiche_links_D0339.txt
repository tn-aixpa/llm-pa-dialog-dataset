Protezione vittime della tratta: informazioni e orientamento
La tratta è lo sfruttamento di esseri umani che, rapiti o adescati con l’inganno nel loro paese d’origine, vengono poi ridotti o mantenuti in uno stato di soggezione continuativa (schiavitù), costringendoli a prestazioni lavorative o sessuali ovvero all’accattonaggio o comunque a prestazioni che ne comportino il grave sfruttamento.
L'obiettivo del servizio è sostenere le persone vittime della tratta o di grave sfruttamento nelle diverse situazioni di bisogno, dalla pronta accoglienza alla costruzione di un progetto di aiuto mirato al positivo inserimento sociale e lavorativo.
Il progetto di assistenza e protezione a favore di persone vittime di tratta,
finanziato dal Dipartimento Pari Opportunità, è realizzato in partnership con le realtà del privato sociale attive sul territorio cittadino.

Cosa offre la protezione
Accoglienza e pronto intervento a chiunque abbia denunciato o intenda denunciare la rete criminale dedita al traffico delle persone;
ospitalità in strutture protette ad indirizzo segreto nel periodo di iniziale fuoriuscita dal circuito dello sfruttamento;
ospitalità in appartamenti nella fase di acquisizione di una completa autonomia;
interventi educativi di accompagnamento all'inserimento sociale di coloro che, pur usufruendo di un contesto abitativo proprio, debbano essere sostenuti nel processo di integrazione socio-lavorativa;
attivazione di tirocini lavorativi e borse lavoro;
corsi di italiano;
progetti educativi individualizzati e finalizzati al reinserimento sociale.

Safe Reporting - Studio sulle prassi di denuncia sicura
Il Comune di Milano, nell’ambito del Programma Quadro Europeo per la Ricerca e l'Innovazione UE (Horizon Europe) ha partecipato, in consorzio internazionale con varie città, enti del terzo settore e istituti accademici europei, al progetto
"VISA RoC - Safe Reporting".
Il programma si pone l’obiettivo di identificare e promuovere dei percorsi di accesso alla giustizia (denuncia sicura) per le persone migranti con status irregolare che siano state vittime o testimoni di reati, con particolare attenzione alle vittime di tratta di esseri umani e di violenza di genere.
Se vuoi saperne di più, clicca
[https://www.safereporting.eu/safe-milano/](qui)
.

[https://www.brocardi.it/testo-unico-immigrazione/titolo-ii/capo-iii/art18.html](Testo Unico 286/98, art. 18)
Utilizza i servizi
[https://www.comune.milano.it/servizi/protezione-vittime-della-tratta](Protezione vittime della tratta)
Modalità di accesso al servizio:
Mail
Sportello
Telefono
