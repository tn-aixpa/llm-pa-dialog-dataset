Condizioni per la richiesta e l'esecuzione di un TSO
Il TSO si applica a pazienti che:
non hanno coscienza del proprio stato di malattia
si oppongono alle cure necessarie
necessitano di interventi terapeutici urgenti
non possono fruire di cure extra-ospedaliere.
Pazienti minori o sottoposti a tutela
Se il paziente è un minore o una persona sottoposta a tutela, alla Centrale Operativa dovrà recarsi il genitore o chi esercita la potestà per redigere un atto di assenso.
Condizioni di pericolo
Se le condizioni di un paziente risultano pericolose per se stesso o per gli altri (manifestazioni violente, tentato suicidio, ecc.) è possibile contattare direttamente la Polizia per trasportarlo a un Pronto Soccorso, farlo visitare e poi richiedere un eventuale Trattamento Sanitario Obbligatorio.

Iter per l'esecuzione del TSO
Richiesta scritta del medico curante a seguito di visita al paziente
controllo di conformità e predisposizione della documentazione amministrativa necessaria da parte dell'Ufficiale di Polizia Locale di turno
apposizione della sigla da parte del Sindaco
successiva visita di convalida, effettuata da un secondo medico appartenente alla struttura sanitaria pubblica
accompagnamento del paziente presso la struttura sanitaria indicata per il ricovero.
Utilizza i servizi
[https://www.comune.milano.it/servizi/trattamento-sanitario-obbligatorio-tso](Trattamento Sanitario Obbligatorio TSO)
Modalità di accesso al servizio:
Sportello
