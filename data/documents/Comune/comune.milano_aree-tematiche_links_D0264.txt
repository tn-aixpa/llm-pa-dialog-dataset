Servizi educativi per alunni con disabilità
L'assistenza educativa fornita dal Comune di Milano fa parte del progetto educativo individualizzato ed è funzionalmente distinta e complementare all'attività didattica del docente di sostegno (incaricato dall'Ufficio Scolastico Territoriale o direttamente dalla scuola, se paritaria) e all'assistenza di base garantita dal personale scolastico ausiliario.
Il servizio di assistenza educativa garantisce agli alunni con disabilità il diritto allo studio e lo sviluppo delle potenzialità nell'apprendimento, nella comunicazione, nelle relazioni e nella socializzazione attraverso un percorso di integrazione scolastica che comporta:
assistenza educativa per l’integrazione scolastica, in collaborazione con il corpo docente e con l’insegnante di sostegno
supporto pratico funzionale per l’esecuzione delle indicazioni fornite dall'insegnante di classe con cui integrare le proprie azioni per la realizzazione del progetto educativo
formulazione di un progetto educativo complessivo che tenga conto di tutto il sistema di relazioni
assistenza personale durante i momenti di recupero funzionale, anche per interventi semplici o di facilitazione ed in particolare di sostegno alla comunicazione
supporto all'integrazione scolastica dell’alunno nella vita di relazione
assistenza educativa durante le attività extrascolastiche organizzate dalla scuola
partecipazione agli incontri di programmazione e di verifica con gli insegnanti di classe o sezione, con i servizi sanitari e con la famiglia e collaborazione nella predisposizione e attuazione dei progetti educativi individualizzati (PEI) e nelle relative verifiche
azioni di coordinamento tecnico-metodologico.
L’Amministrazione comunale, inoltre, risponde ad esigenze motivate di assistenza specialistica a favore degli alunni con disabilità e, sempre nello stesso ambito di intervento, all'acquisto di attrezzature e presidi particolari ad uso dei singoli alunni.

Destinatari dell'assistenza educativa
alunni con disabilità residenti nel Comune di Milano e frequentanti scuole dell’infanzia (eccetto le scuole dell'infanzia comunali), primarie, secondarie di primo e secondo grado, istituti d’istruzione e formazione professionale e i percorsi personalizzati per alunni disabili (PPD) statali e paritarie
alunni con disabilità residenti a Milano ma frequentanti scuole dell’infanzia, primarie, secondarie di primo e secondo grado, istituti d'istruzione e formazione professionale e percorsi personalizzati per alunni disabili (PPD) statali e paritarie site al di fuori del territorio comunale milanese, in possesso delle certificazioni attestanti la disabilità e la necessità di assistenza in base alle vigenti disposizioni nazionali e regionali.
L'assistenza educativa agli studenti delle scuole secondarie di secondo grado e degli FP, è di competenza di Regione Lombardia e il Comune di Milano la garantisce su delega regionale.

Destinatari delle attrezzature specialistiche
alunni con disabilità residenti a Milano iscritti a scuole dell’infanzia non comunali, primarie, secondarie di I grado statali e paritarie, in possesso di certificazione che ne attesti la disabilità ai fini dell’integrazione scolastica in base alle vigenti disposizioni nazionali e regionali.
Utilizza i servizi
[https://www.comune.milano.it/scuola/studenti-con-disabilita-fondi-per-acquisto-attrezzature](Studenti con disabilità: fondi per acquisto di attrezzature)
Modalità di accesso al servizio:
Mail

Approfondimenti
[https://repository.comune.milano.it/s/9fFQEekpLQKeGtS](Elenco enti accreditati as 22-23 e 23_24)
[https://repository.comune.milano.it/s/rbkbgsM637NXLkr](Assistenza di base agli alunni in situazione di handicap)
Riferimenti normativi:
Delibera di Giunta comunale 404/2016
Circolare del Ministero Università e Ricerca, 30.11.2001
Legge 104/1992
