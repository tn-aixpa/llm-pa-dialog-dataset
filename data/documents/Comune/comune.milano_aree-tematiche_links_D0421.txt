Insetti e animali nocivi

Animali e insetti nocivi
Nella disinfestazione da animali, insetti nocivi e vettori di elementi patogeni,
l'Amministrazione comunale interviene solo su
:
i propri immobili a gestione diretta
le loro pertinenze: spazi, giardini, cortili, cantine e solai annessi o antistanti gli edifici comunali, le strutture scolastiche ecc.
le rive comunali di rogge scoperte e le aree di proprietà comunale delimitate da recinzioni.
In tutti gli altri casi, inclusi gli edifici privati, gli interventi sono eseguiti su segnalazione dell'Agenzia di Tutela della Salute.

Api, vespe e calabroni
Si tratta di insetti con caratteristiche diverse. Diverse sono anche le finalità d'intervento.

Blatte
Il Comune interviene sono nel caso in cui si presenti l’insorgenza di blatte/scarafaggi nei pozzetti stradali di proprietà comunale.

Topi
Il Comune attiva interventi di derattizzazione quando viene riscontrata la presenza di topi
all'interno di aree verdi pubbliche
come parchi, aiuole o giardini pubblici.

Zanzare
Il Comune di Milano interviene annualmente per contrastare e disinfestare le aree contro le zanzare. I trattamenti disinfestanti sono effettuati sul  verde comunale (parchi, giardini ecc.), verde pertinenziale scolastico e degli immobili comunali a gestione diretta, nei tombini e caditoie stradali,  con cicli d’intervento adulticida e larvicida a carattere repressivo  e preventivo,  svolti  temporalmente in funzione anche dell’andamento climatico.
Nella logica del minore impatto ambientale possibile si è mantenuta costante negli anni la lotta disinfestante integrata (biologico-chimica) che si concretizza:
nelle aree risicole, attraverso il servizio di trattamento anti-larvale mediante lo spandimento di prodotti biologici (Bacillus Thurigiensis Variante  Israelensis) sulle risaie a mezzo di elicotteri ultraleggeri all’interno del perimetro comunale, nelle fasce territoriali agricole delle aree Sud, Sud-Est e Nord-Ovest della città
attraverso gli studi e le analisi sul e del territorio nel controllo delle infestazioni, l’esecuzione di  monitoraggi dei culicidi a mezzo di trappole a CO2, acidi grassi e ovitrappole  al fine del rilevamento e la successiva specifica disinfestazione dei focolai  di Aedes  Albopictus  (Zanzara Tigre),  e in generale delle altre specie di zanzare più nocive e moleste
l’emissione annuale, di concerto con A.T.S. Milano Città Metropolitana, di una specifica ordinanza sindacale contro la zanzara Tigre e le altre specie di zanzare per gli ambiti e le residenze di ragione privata.
Per favorire la disinfestazione larvicida nelle tombinature degli immobili di ragione privata, a seguito di un accordo tra il Comune di Milano e il gruppo delle Farmacie Comunali, è possibile, per tutti i cittadini, acquistare direttamente le confezioni di un insetticida biologico, il Bacillus thurigiensis var. Israelensis, venduto in compresse a prezzo calmierato e che devono essere utilizzate settimanalmente per tutto il periodo primavera-autunno.
Nella sezione
Allegati
è disponibile l'ordinanza sindacale 2022 per la prevenzione ed il controllo delle malattie trasmesse da insetti vettori ed in particolare dalla zanzara tigre.

A chi rivolgersi
Per sapere a chi rivolgersi nei casi di disinfestazione, derattizzazione, deblattizzazione consulta i link nella sezione
Utilizza i servizi
.
Utilizza i servizi
[https://www.comune.milano.it/servizi/disinfestazione-da-animali-e-insetti-nocivi](Disinfestazione da animali e insetti nocivi)
Modalità di accesso al servizio:
Mail
Sportello
Telefono
[https://www.comune.milano.it/servizi/segnala-la-presenza-di-ambrosia](Segnalare la presenza di ambrosia)

[/documents/20126/126286483/Ordinanza+prevenzione+zanzare+2023.pdf/bdb332f7-0c76-9f3d-af99-8332f77eb8a9?t=1689776363484](Ordinanza prevenzione zanzare 2023 (pdf - 108.659 KB)
)
Ordinanza prevenzione zanzare 2023
(pdf
- 108.659 KB)
