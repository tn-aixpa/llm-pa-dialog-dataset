Principali adempimenti relativi alla
Tari
presso il gestore della raccolta dei rifiuti
Dolomiti ambiente srl
sportello di via Fersina, 23 - Trento
numero verde 800 847028
[http://www.dolomitiambiente.it](www.dolomitiambiente.it)
La tariffa rifiuti è dovuta dal possessore o detentore dei locali e delle aree scoperte, a qualsiasi uso adibiti, suscettibili di produrre rifiuti urbani. In caso di detenzione non superiore ai 6 mesi, la tariffa è dovuta dal possessore.
I soggetti tenuti al pagamento della tariffa hanno l’obbligo di dichiarare al gestore l’
inizio
o la
cessazione
del possesso/detenzione dei locali, così come la
variazione
degli elementi che incidono sul calcolo della tariffa.
Ad esempio: la variazione della residenza con conseguente trasformazione nell’utilizzo dell’immobile da abitazione principale ad abitazione a disposizione, e viceversa; la variazione in più o in meno della metratura dell’immobile a seguito di interventi edilizi. L’unica variazione che NON deve essere dichiarata è quella relativa al numero dei componenti il nucleo familiare delle utenze domestiche di persone residenti nel Comune di Trento, in quanto tale modifica viene recepita automaticamente attraverso la banca dati dell’Anagrafe.
La
dichiarazione
deve essere presentata al gestore, Dolomiti ambiente srl,
entro 90 giorni
dal verificarsi di tali circostanze.
Chi deve fare la dichiarazione
Utenze domestiche
:
in caso di residenti, uno dei componenti il nucleo anagrafico. Se nello stesso immobile sono residenti
più nuclei familiari
anagraficamente distinti, la tariffa è dovuta dal nucleo familiare più numeroso o, a parità di numero, da quello ivi residente da più tempo. In questo caso deve essere comunicato al gestore il numero degli occupanti l'immobile. Un tipico esempio è quello delle assistenti familiari che risiedono anagraficamente con i loro assistiti;
in caso di non residenti, il possessore o detentore dell’immobile.
Utenze non domestiche
:
il soggetto legalmente responsabile dei locali in cui si svolge l’attività.