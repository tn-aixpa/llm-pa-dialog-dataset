Funerale gratuito: come funziona
Il funerale gratuito
viene concesso nei seguenti casi
:
la persona defunta in vita era indigente e apparteneva a una famiglia bisognosa;
vi è disinteresse da parte della famiglia.
Il funerale gratuito è riservato alle cittadine e ai cittadini in possesso dei
seguenti requisiti
:
persone residenti e decedute a Milano, per le quali sia richiesta la cremazione o la cui sepoltura avvenga nei cimiteri cittadini;
persone residenti a Milano e decedute in un altro Comune, che verificherà con il Comune di Milano la presenza delle condizioni previste per l’assunzione degli oneri a carico comunale;
persone residenti fuori Comune ma decedute a Milano; in tal caso gli oneri del servizio funebre e della sepoltura saranno a carico del Comune di residenza, che stabilirà i requisiti previsti per beneficiare del funerale gratuito.

Indigenza della persona defunta
Sono considerati
indigenti:
la persona defunta con un ISEE del nucleo familiare, in corso di validità, inferiore alla soglia definita dai Servizi sociali comunali per il sostegno al reddito;
la persona defunta che al momento del decesso è ricoverato in una struttura socio-assistenziale con oneri parzialmente o totalmente a carico dell'Amministrazione comunale.
Per l'anno 2024 la soglia individuata per l'ISEE è pari o inferiore a € 6.000
NB.
Nel caso di cittadine/cittadini stranieri non residenti in Italia, l’indigenza deve essere attestata dal Consolato del Paese di appartenenza.

Famiglia in stato di bisogno
Sono considerati
in stato di bisogno
i familiari della persona defunta (coniuge, ascendenti e discendenti in linea retta di primo grado, fratello e sorella) che dichiarano un valore reddituale annuo:
complessivo lordo
, riferito al nucleo familiare di rispettiva appartenenza,
pari o inferiore a € 23.554,67
, risultante dall'ultima dichiarazione dei redditi presentata o, in assenza, dall'ultima Certificazione unica disponibile (già CUD).
NB.
Nel caso di cittadine e cittadini
stranieri non residenti in Italia
lo stato di bisogno deve essere attestato dal Consolato del Paese di appartenenza.

Disinteresse della famiglia
Il disinteresse della famiglia può essere:
esplicito
- manifestato in una dichiarazione sottoscritta (vedi:
[https://www.comune.milano.it/documents/20126/1028974/modulo+dichiarazione+di+disinteresse+2023.pdf/9c66403a-6ef6-292e-2725-c4f5d6165e88?t=1672235453402](modulo)
per la dichiarazione di disinteresse)
implicito
- si determina con l’assenza - entro trenta giorni dal decesso – di comportamenti e attività necessarie alla sepoltura.

Cosa comprende il funerale gratuito?
Il funerale gratuito è svolto in una forma che ne garantisce il decoro e comprende i seguenti servizi:
servizio funebre
- fornitura della cassa, trasporto del feretro dal luogo di decesso al luogo scelto per l’onoranza funebre e poi al luogo di destinazione sul territorio comunale;
sepoltura in campo comune o cremazione
- incluso l’eventuale conferimento delle ceneri nel cinerario comune;
disbrigo delle pratiche collegate
- comprese quelle per l’eventuale affidamento o dispersione delle ceneri.
Quando siano riferibili alla persona defunta indigente e appartenente a famiglia bisognosa o per il quale vi sia disinteresse da parte dei familiari, sono gratuiti e posti in carico al Comune anche l'esumazione ordinaria eseguita d’ufficio e il conferimento dei resti ossei nell'ossario comune.

Informazioni
tel. 02 884.62160 / 02 884.62167
Utilizza i servizi
[https://www.comune.milano.it/servizi/funerale-gratuito](Funerale gratuito)
Modalità di accesso al servizio:
Sportello
