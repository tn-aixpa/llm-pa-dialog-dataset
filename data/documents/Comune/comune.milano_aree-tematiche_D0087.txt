Art Bonus Milano

Cos'è Art Bonus?
Art Bonus favorisce il mecenatismo culturale. Lo Stato incentiva le donazioni per la tutela del patrimonio culturale, lo sviluppo della cultura e il rilancio del turismo attraverso cospicue detrazioni fiscali. L’individuazione dei beni culturali pubblici bisognosi di restauro e manutenzione avviene ad opera dei Comuni.
Come contribuire?
Il decreto Art Bonus consente a te cittadino e a te impresa di effettuare donazioni per finanziare progetti comunali di conservazione e valorizzazione del patrimonio artistico culturale della città.
In cambio avrai un credito d’imposta pari al 65% della somma donata, che verrà applicato in base alle modalità previste dalla legge.
Per conoscere gli interventi individuati dal Comune di Milano visita la pagina sui progetti.

I vantaggi di Art Bonus: le agevolazioni fiscali

Il mecenatismo culturale porta benefici fiscali non indifferenti. Con soli 20 € si può partecipare alla cura e alla salvaguardia della bellezza della propria città e si possono detrarre ben 13 € dalle tasse.
Il credito d'imposta
Il credito d'imposta, per tutti pari al 65% dell'importo versato, può essere richiesto rispettando i seguenti limiti stabiliti per legge:

per le persone fisiche e gli enti non commerciali nei limiti del 15% del reddito imponibile
per i soggetti titolari di reddito d'impresa nei limiti del 5 per mille (0,5%) dei ricavi annui.

Per ottenerlo basta conservare la ricevuta del versamento effettuato con bonifico ordinario ed esibirla in sede di dichiarazione dei redditi (per le persone fisiche) o di compilazione del modello F24 (per i titolari di reddito d'impresa). Le modalità da seguire sono indicate nella Circolare dell'Agenzia delle Entrate (vedi sezione Riferimenti normativi).
Ricorda

Il credito d'imposta introdotto da Art Bonus spetta per le erogazioni effettuate esclusivamente in denaro
il credito d'imposta è suddiviso in tre quote da recuperare in altrettante annualità, a partire dalla dichiarazione dei redditi relativa all'anno in cui è stata effettuata la donazione.

Per tutte le informazioni relative al regime fiscale e agli adempimenti richiesti ai contribuenti visita il sito Artbonus

Anche tu mecenate. Contribuisci!

Con il tuo contributo puoi aderire all'iniziativa Art Bonus Donare alla Cultura e aiuterai l'Amministrazione comunale a realizzare progetti a favore della salvaguardia di beni storico-artistici e culturali di Milano.
Per diventare un mecenate basta fare un bonifico ordinario:

indica come beneficiario:
	Comune di Milano - Art Bonus Milano
	IBAN IT23 I 030 6901 7831 0000 0000 355
	conto corrente bancario n° 01861/1000/00000355
	CAB 01783
	Intesa San Paolo S.p.a. -  via Silvio Pellico, 16 - 20121 Milano
NB. Se sei un cliente di Banca Intesa scrivi solo il codice 009731 di Grande Beneficiario
indica il tuo codice fiscale
specifica la causale "donazione al Comune di Milano per" e specifica il progetto:
	- Sala del Grechetto – codice P02
	- Art Bonus - Comune di Milano - Accumulazione musicale e seduta - artista Arman

Ricorda

Se non specificherai la destinazione, la cifra verrà equamente ripartita tra le due opere
se sei interessato a sostenere più progetti è necessario fare un bonifico specifico per ciascun caso indicando di volta in volta nella causale il nome dell’intervento scelto
è necessario conservare la ricevuta del bonifico bancario che certifica oggetto/ente beneficiario.

Chi è il mecenate?

Mecenati possono essere privati cittadini, fondazioni bancarie, aziende, ordini professionali, imprese per la cultura.
Ogni mecenate può scegliere se rimanere anonimo o autorizzare la pubblicazione del proprio nominativo. Se desideri che il nome compaia nella lista dei donatori, esprimi tale volontà scrivendo una e-mail a: c.artbonus@comune.milano.it o compila la liberatoria disponibile nella sezione Allegati.
L’Amministrazione comunale, inoltre, promuoverà eventi dedicati a coloro che intendono sostenere il finanziamento dei restauri delle opere civiche. Anche per questo è necessario che lasci i tuoi recapiti (compreso l'indirizzo e-mail) per essere sempre informato delle nostre attività.

Hanno finora contribuito

L’Amministrazione comunale porge sentiti ringraziamenti ai seguenti mecenati che con generosità contribuiscono a rilanciare beni pubblici della cultura milanese:

Gino Andrea per Sala delle Asse 
Rita Rizzi per Sala delle Asse 
Associazione L'Officina per Sala delle Asse – In ricordo di Delia Bocceda 
Postmedia s.r.l. per il restauro delle tele del Ciclo di Orfeo
Fondazione Cariplo per la Sala delle Asse e per il sostegno alla valorizzazione del Castello Sforzesco
Amichae Associazione Milano Cultura – Amici di Palazzo Morando e di Palazzo Moriggia
NCT Studio Legale
Intesa Sanpaolo S.p.A. per il Teatro Ringhiera
Fondazione Cariplo per il Teatro Ringhiera
DOCFLOW ITALIA S.p.A. per il Teatro Ringhiera
Pilot Italia S.p.A. per il sostegno alla valorizzazione del Castello Sforzesco
Tutti i mecenati che hanno erogato denaro in forma anonima.

Approfondisci

Art Bonus, i progetti del Comune di Milano

Informazioni

Per informazioni invia una e-mail a:
c.artbonus@comune.milano.it

Collegamenti

Art Bonus pagina ufficiale

Come donare

Benefici fiscali

FAQ

Pagina Facebook

Riferimenti normativi

Decreto Legge 83/2014
Legge 106/2014
Circolare Agenzia delle Entrate

Argomenti:

Cultura




