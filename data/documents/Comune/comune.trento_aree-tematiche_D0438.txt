Ricettività all'aperto
Sono campeggi, gli esercizi ricettivi, aperti al pubblico, allestiti su aree recintate e appositamente attrezzate per la sosta e il soggiorno temporaneo di turisti provvisti, di norma, di tende o altri mezzi di soggiorno mobili e trasportabili per via ordinaria.
Il campeggio mobile è costituito da strutture poste in aderenza al terreno e comunque completamente rimovibili, organizzato esclusivamente per i propri soci, da enti, associazioni e organizzazioni senza scopo di lucro che operano a livello nazionale con finalità ricreative, culturali, religiose o sociali in favore dei giovani.
L'allestimento, in aree pubbliche o private, di campeggi mobili è soggetto ad autorizzazione rilasciata dal Comune territorialmente competente a seguito di apposita richiesta dalla quale risultino:
le generalità dei responsabili della conduzione del campeggio, designati dagli enti, dalle associazioni o dalle organizzazioni sopra descritti;
la durata del campeggio, comunque non superiore a quarantacinque giorni nell'arco dell'anno e il numero delle persone presenti;
l'area di insediamento prescelta;
l'assenso del proprietario/affittuario del terreno;
le caratteristiche del campeggio e le misure idonee ad assicurare il rispetto delle condizioni indispensabili in materia di igiene, sanità pubblica e pubblica incolumità.
[]()
Riferimenti normativi
Legge provinciale 13/12/1990 n. 33
“
Disciplina della ricezione turistica all'aperto e modifiche a disposizioni provinciali in materia di impatto ambientale, zone svantaggiate, esercizi alberghieri, campionati mondiali di sci nordico e attività idrotermali
” .

= Collegamenti =
[https://www.comune.trento.it/Aree-tematiche/Attivita-economiche/Strutture-ricettive/Campeggi-mobili/Campeggio-mobile](Campeggio mobile)
Informazioni e modulistica necessaria per presentare la domanda di autorizzazione all'installazione di un campeggio mobile.
Servizio di competenza:
SVILUPPO URBANO, SPORT E SANI STILI DI VITA