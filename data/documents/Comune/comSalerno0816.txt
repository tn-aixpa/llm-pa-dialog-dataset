Il Servizio di Refezione Scolastica per l’anno scolastico 2023/2024 sarà attivo dal 18 settembre. A partire lunedì 28 agosto, sarà possibile - attraverso il nuovo Portale Iscrizioni Online - effettuare per i propri figli l’iscrizione al Servizio di Refezione Scolastica per l’anno scolastico  2023/2024.
L’accesso al portale dovrà essere effettuato accedendo al seguente link:
[https://www3.itcloudweb.com/salernoportalegen](https://www3.itcloudweb.com/salernoportalegen)
Le informazioni utili per l’iscrizione, l’effettuazione dei pagamenti, la prenotazione o la disdetta dei pasti,  la costante verifica di tutti gli aspetti relativi al servizio, l’identificazione e l’utilizzo dei canali di comunicazione con l’Ente, sono contenute nelle modalità di iscrizione e nel manuale di utilizzo, visionabile e scaricabile attraverso medesimo link alla sezione “News”, nonché sul sito istituzionale dell’Ente, al seguente link:
[https://shorturl.at/BDEFS](https://shorturl.at/BDEFS)
In via del tutto eccezionale, gli utenti che necessitano di assistenza nella fase di avvio del nuovo programma, potranno effettuare l’iscrizione presso gli Uffici del Settore Istruzione e Formazione – Via Giacomo Costa n. 2 nei seguenti giorni ed orari: Martedì e Giovedì ore 9.00/12.00 – 15.30/16.30.
A tal fine sarà necessario prenotarsi telefonando ai seguenti numeri: 089/667313 – 089/667316 - 089/667322 – 089/665140.
Gli utenti interessati dovranno presentare le istanze in tempo utile, onde consentire all’ufficio preposto di espletare  in tempo utile tutti gli adempimenti finalizzati all’attivazione del servizio.
A partire dal 1 gennaio 2024 l’accesso al Portale Genitori e all’app “ComunicApp” per tutte le operazioni connesse al Servizio di Refezione Scolastica (iscrizioni, prenotazione e disdetta pasti, richiesta pasto in bianco etc.) sarà consentito esclusivamente con l’utilizzo dello SPID o con la CIE.