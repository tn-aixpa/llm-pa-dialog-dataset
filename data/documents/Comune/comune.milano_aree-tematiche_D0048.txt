Unioni civili

L'unione civile è un istituto giuridico previsto dall'ordinamento italiano per formalizzare i rapporti tra due persone maggiorenni dello stesso sesso.

Dove costituire l'unione civile

Per costituire l’unione civile, la coppia può scegliere liberamente il Comune a cui rivolgersi, indipendentemente dal luogo di residenza.

Per costituire un'unione civile a Milano consulta la sezione Utilizza i servizi.

Tempi per la costituzione dell'unione civile

Entro 30 giorni dalla redazione del processo verbale, l’Ufficiale dello Stato civile eseguirà tutte le verifiche necessarie per accertare che non sussistano impedimenti e ne comunicherà l'esito alle persone interessate
l'unione civile risulterà costituita entro 180 giorni dalla formale comunicazione di chiusura delle verifiche.

Celebrazione dell'unione civile

La celebrazione deve svolgersi:

entro 180 giorni dalla formale comunicazione dell'assenza di impedimenti da parte dell'Ufficiale di Stato civile
nei giorni e negli orari disponibili nella sede individuata
	- per un'anteprima delle sedi comunali e degli orari di svolgimento delle celebrazioni visita Dove celebrare matrimoni e unioni civili
	- per prenotare la celebrazione consulta la sezione Utilizza i servizi.

Costi per la celebrazione
Le celebrazioni a Milano prevedono le seguenti tariffe:

orario ordinario: dalle 9:30 alle 12:30 e dalle 15:00 alle 15:30 (sabato e festivi esclusi)
	- gratuitamente se almeno una persona che si sposa è residente o iscritta all'Anagrafe Italiani residenti all'estero (AIRE) Milano
	- € 500,00 per persone non residenti
oltre l'orario ordinario: dalle 16:00 alle 17:00 e il sabato dalle 9:30 alle 13:30
	- € 96,00 se almeno una persona che si sposa è residente o iscritta all'AIRE Milano
	- € 596,00 per persone non residenti.

Il pagamento - unicamente a mezzo bancomat - è richiesto all'atto della prenotazione.
Alla celebrazione dovranno essere presenti due testimoni con documenti d’identità in corso di validità.

Scelta del cognome

Al momento della costituzione, le persone contraenti possono scegliere un cognome comune e anteporlo o posporlo al proprio.

Il cognome scelto non comparirà nelle certificazioni anagrafiche e di stato civile e pertanto non ci sarà variazione del codice fiscale.

Scelta del regime patrimoniale

L'unione civile comporta automaticamente il regime patrimoniale di comunione dei beni.
Le parti possono scegliere il regime della separazione dei beni in fase di costituzione dell'unione.
Se almeno una persona della coppia è straniera, le parti possono convenire per iscritto che i loro rapporti patrimoniali siano regolati dalla legge dello Stato di cui almeno una di esse è cittadina o nel quale almeno una di esse risiede.

Utilizza i servizi

Costituire una unione civile

Modalità di accesso al servizio:

Sportello

Celebrazione di matrimoni e unioni civili

Modalità di accesso al servizio:

Sportello

Delega per celebrare matrimoni e unioni civili

Modalità di accesso al servizio:

Sportello

Trascrizione di matrimoni e unioni civili costituiti all'estero

Modalità di accesso al servizio:

Sportello

Collegamenti

Matrimonio

Convivenze di fatto

Riferimenti normativi

D. Lgs. 19 gennaio 2017 n. 5
D. Lgs. 19 gennaio 2017 n. 6
D. Lgs. 19 gennaio 2017 n. 7
D.P.R. 3 novembre 2000 n. 396
Legge 20 maggio 2016 n. 76




