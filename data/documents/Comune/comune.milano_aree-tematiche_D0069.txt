Case popolari: come diventare inquilino

L’assegnazione degli appartamenti nelle case popolari è possibile attraverso la partecipazione agli avvisi pubblici.

Partecipare ai bandi di assegnazione

Per l'assegnazione in locazione a canone sociale di alloggi pubblici (SAP), i nuclei familiari che siano in possesso dei requisiti previsti dalla vigente normativa regionale possono presentare domanda di partecipazione esclusivamente nel periodo di apertura dell’Avviso indetto dal Comune di Milano, tramite la piattaforma informatica regionale.

Canone d'affitto

Quali sono le condizioni e gli obblighi degli inquilini delle case popolari del Comune?
Tipi di canone applicati
In base alla condizione economica dell’inquilino, il contratto di locazione negli alloggi di proprietà pubblica può prevedere due diverse modalità contrattuali:

canone sociale
canone moderato.

In entrambi i casi l’ammontare del canone si basa sulle condizioni economiche dei richiedenti.
Deposito cauzionale
Al momento della stipula del contratto, chi riceve l’appartamento in affitto deve versare un deposito cauzionale per una somma pari a tre mensilità del canone definito a norma di legge.
Tale somma verrà restituita per intero e comprensiva di interessi alla riconsegna dell’alloggio, purché l’inquilino sia in regola con i pagamenti e non abbia causato danni all'appartamento.

Come funziona il pagamento del canone

L’inquilino è tenuto a pagare regolarmente l’affitto e le spese accessorie ogni mese. La cadenza della bollettazione è bimestrale.
A tal fine MM recapita anticipatamente i bollettini precompilati MAV per il pagamento delle due mensilità successive.
La cifra indicata sul bollettino MAV dell’alloggio comprende:

il canone dell’appartamento;
le spese per i servizi accessori ove previste (ad esempio riscaldamento centralizzato, pulizia delle parti comuni, ascensore, servizio di portineria, ecc.);
eventuali altri oneri (es. adeguamento ISTAT, bolli, spese postali).

Se l’inquilino è assegnatario anche di un box o posto auto, riceve separatamente un analogo bollettino per il pagamento del relativo canone.

Obblighi dell’inquilino e relativi costi

L’inquilino è tenuto a:

provvedere ai costi relativi all’attivazione e ai consumi per le utenze di gas, energia elettrica, rifiuti ecc.
versare puntualmente il canone di locazione e le spese accessorie per i servizi utilizzati come, ad esempio, la pulizia delle parti comuni, la manutenzione del verde e la manutenzione ordinaria degli impianti
farsi carico degli interventi di manutenzione ordinaria di propria competenza.

Pagamento della TASI

Gli inquilini devono pagare una piccola parte della Tasi (Tassa sui Servizi Indivisibili), un’imposta governativa la cui porzione maggiore ricade sui proprietari di immobili.
Il Comune di Milano ha comunque deciso di farsi carico della quota di Tasi a carico dei residenti che sono assegnatari di alloggi di edilizia pubblica e rientrano nelle cosiddette “fasce di Protezione, Accesso e Permanenza”. Questi inquilini non dovranno quindi versare alcuna quota Tasi. 
Gli inquilini non appartenenti alle fasce sopracitate sono invece tenuti al pagamento della quota Tasi.

Utilizza i servizi

Spazi in concessione ai Comitati inquilini

Modalità di accesso al servizio:

Mail
Sportello
Posta

Case popolari: servizi agli inquilini

Modalità di accesso al servizio:

Sportello
Telefono

Case popolari: pagamento del canone d'affitto

Modalità di accesso al servizio:

Online
Sportello

Case popolari: graduatorie

Case popolari: contributo regionale di solidarietà 2023

Modalità di accesso al servizio:

Mail
Sportello
Posta

Case popolari: cambio alloggio per esigenze personali

Informazioni

Direzione Casa
Area Assegnazione Alloggi ErP
Unità Sportello al Pubblico e Monitoraggio Servizi
P.le Cimitero Monumentale, 14 - 20154 Milano
Orario di Apertura: dal lunedì al venerdì, dalle ore 9:00 alle 12:00
e-mail: ERP.info@comune.milano.it

Collegamenti

Case popolari: sono già inquilino

Riferimenti normativi

Nuova normativa Regionale

Deliberazione di C.C. n. 58 del 28/09/2023 Approvazione piano casa triennale 2023-2025
Deliberazione di C.C. n. 58 del 28/09/2023 Allegato 1 Emendato
Deliberazione di C.C. n. 58 del 28/09/2023 Allegato 2 Nuova strategia per la casa
Deliberazione di C.C. n. 3 del 16.01.2023 di Approvazione Piano Casa 2023
Deliberazione di C.C. n. 76 del 16.12.2020 di Approvazione Piano Casa 2021
Deliberazione di C.C. n. 3 del 16.01.2020 di Approvazione Piano Casa 2020
Piano annuale dell’offerta dei servizi abitativi pubblici e sociali per l'anno 2020
Determinazione Dirigenziale n.16 del 03.05.2019
Piano annuale dell’offerta dei servizi abitativi pubblici e sociali per l’anno 2019
Legge regionale 16/2016 e regolamento regionale n.4/2017
Regolamento Regionale 4 agosto 2017 , n. 4

Altri riferimenti

Regolamento Regionale n. 1/2004 relativo ai criteri di assegnazione e alla gestione degli alloggi di Edilizia Residenziale Pubblica (ERP)
Determinazione Dirigenziale n. 9 del 31.1.2012
Deliberazione del Consiglio Comunale n. 52, 12.11.2012
Regolamento per l’istituzione e il funzionamento della Commissione Consultiva
Determinazione Dirigenziale n.1 del 9.1.2013 e successive per la nomina dei componenti della Commissione Consultiva

DPR 445/2000.5, art. 49

Argomenti:

Casa

Bandi




