Case popolari: sono già inquilino

Il patrimonio immobiliare di Edilizia Residenziale Pubblica di proprietà del Comune di Milano è affidato in gestione alla Società MM Spa, alla quale devono pertanto essere inoltrate tutte le istanze, comunicazioni, segnalazioni riguardanti le case popolari.

Aggiornamento della propria posizione

Revisione biennale
Ogni due anni MM invita le famiglie a compilare i moduli predisposti con i dati di tutti i componenti del nucleo: età, eventuale invalidità, situazione reddituale e patrimoniale. La mancata compilazione totale o anche parziale del modulo per l’aggiornamento dell’Anagrafe Utenza comporta l’attribuzione all’inquilino del canone più elevato.
Le false dichiarazioni comportano invece la perdita dei requisiti per l’assegnazione, oltre a costituire un reato penale.
Cambiamenti e revisione del canone
In presenza di cambiamenti che riguardano il reddito, il patrimonio o la composizione dello stato di famiglia, gli assegnatari devono darne notizia al gestore in modo tempestivo. Potranno così chiedere la revisione del canone in base alla nuova condizione, senza attendere il rinnovo periodico dell’Anagrafe Utenza.
Quali variazioni segnalare?

Variazioni reddituali o patrimoniali

in caso di variazione del reddito o del patrimonio del nucleo familiare, l’assegnatario deve darne tempestiva comunicazione, per iscritto, alla sede territoriale del gestore MM competente per territorio, affinché lo stesso possa procedere all’eventuale aggiornamento del canone
al termine dell’istruttoria il gestore comunicherà all’inquilino il relativo esito e l’eventuale adeguamento del canone
se il cambiamento della situazione patrimoniale non viene comunicato, l’importo del canone rimane invariato sino alla successiva verifica dell’Anagrafe Utenza

Variazioni dello stato di famiglia

nel caso in cui lo stato di famiglia si modifichi – ad esempio per nascita di un bambino, trasferimento altrove di un componente del nucleo o  suo decesso, inclusione nel nucleo di nuovi componenti (ampliamento del nucleo familiare) - bisogna darne tempestiva comunicazione, per iscritto, alla sede territoriale del gestore MM competente per territorio
il gestore comunicherà all’inquilino l’esito della pratica, nonché l’eventuale adeguamento del canone, nel caso in cui le variazioni di cui sopra abbiano determinato una modifica dell’indicatore della situazione economica equivalente (Isee)

Variazioni del nucleo familiare e cambio di alloggio
Nel caso in cui le variazioni anagrafiche del nucleo familiare dovessero rendere necessaria l’assegnazione di un diverso appartamento, adeguato alle nuove esigenze, l’inquilino potrà partecipare ai bandi pubblici per il cambio alloggio oppure presentare domanda direttamente alla sede territoriale del gestore MM competente per territorio.

Come funziona il pagamento del canone

L’inquilino è tenuto a pagare regolarmente l’affitto e le spese accessorie ogni mese. La cadenza della bollettazione è bimestrale.
A tal fine MM recapita anticipatamente i bollettini precompilati MAV per il pagamento delle due mensilità successive.
La cifra indicata sul bollettino MAV dell’alloggio comprende:

il canone dell’appartamento;
le spese per i servizi accessori ove previste (ad esempio riscaldamento centralizzato, pulizia delle parti comuni, ascensore, servizio di portineria, ecc.);
eventuali altri oneri (es. adeguamento ISTAT, bolli, spese postali).

Se l’inquilino è assegnatario anche di un box o posto auto, riceve separatamente un analogo bollettino per il pagamento del relativo canone.

Canone d'affitto: scadenze e agevolazioni

Scadenze
L’inquilino è tenuto a pagare regolarmente l’affitto e le spese accessorie ogni mese. La cadenza della bollettazione è bimestrale. A tal fine MM recapita anticipatamente i bollettini precompilati MAV per il pagamento delle due mensilità successive.
I bollettini MAV inviati a domicilio da MM sono gli unici documenti consentiti per il pagamento. Possono essere saldati, nel rispetto delle scadenze sugli stessi indicate, presso il proprio sportello bancario.
Mancato pagamento del canone
Nel caso in cui un inquilino non paghi il corrispettivo per la locazione e i servizi dell’alloggio assegnato, il gestore  notifica allo stesso la messa in mora e lo invita a saldare il debito entro il termine assegnato, generalmente 30 giorni. Se ciò non avviene, l’inquilino si troverà a dover pagare, in aggiunta alla somma dovuta, anche le spese legali e gli interessi di legge.
Il mancato pagamento fa perdere i requisiti per la permanenza nell’alloggio e dà luogo a uno stato di illegalità che comporta, oltre al recupero delle somme dovute, anche il rilascio forzoso dell’alloggio.
Rateizzazione della morosità
In caso di morosità, è possibile chiedere una rateizzazione del debito maturato all’ente gestore.
Quest’ultimo valuterà la richiesta in base alla situazione del nucleo moroso e, in caso di esito positivo, definirà con l’inquilino il relativo piano di rientro, per un numero di rate variabile in base all’entità del debito, nel rispetto delle norme in vigore.
Sono stati riaperti i termini per la presentazione della manifestazione di interesse alla rateizzazione straordinaria del debito per canoni e oneri negli alloggi di proprietà del Comune di Milano e introdotte alcune modifiche che favoriscono l’accesso ai piani di rientro straordinari.
Per consultare l'avviso clicca qui.

Cambio alloggio

Chi risiede nelle case di proprietà del Comune di Milano può chiedere il cambio alloggio per:

esigenze personali
motivi di emergenza.

Cambio alloggio per motivi di emergenza
Il cambio alloggio per motivi di emergenza si può richiedere:

quando nel nucleo familiare siano presenti uno o più componenti affetti da minorazioni o malattie invalidanti, che comportino un handicap grave ovvero una percentuale d’invalidità pari o superiore al 66% certificata ai sensi della legislazione vigente, non compatibile con le caratteristiche dell’alloggio assegnato
quando i nuclei familiari sono in situazione di forte sovraffollamento
quando le unità immobiliari sono in condizione di antigienicità  (ad es. presenza di muffe a causa di umidità, infiltrazioni di acqua ecc. attestate da certificazione di antigienicità rilasciata dall’ATS competente)
per cambi consensuali tra inquilini, non contrastanti con un efficiente utilizzo del patrimonio di ERP (ad esempio non sarà accordato un cambio che preveda il trasferimento di una famiglia di 2 persone in un alloggio di 3 - 4 locali) o con le previsioni di legge.

Cambio alloggio disposto dalla proprietà o dall’ente gestore
In alcuni casi il cambio alloggio può essere disposto direttamente dalla proprietà o dall’ente gestore. Ad esempio:

per interventi di manutenzione straordinaria, risanamento conservativo e ristrutturazione edilizia che non consenta la concomitante permanenza degli assegnatari nelle unità oggetto di ristrutturazione. In questi casi l’eventuale onere del trasferimento dell’assegnatario in un alloggio adeguato è a carico della proprietà/del gestore
quando il trasferimento dell’assegnatario risponde a esigenze di razionalizzazione ed economicità della gestione del patrimonio residenziale.

Contributo Arredi

L’Amministrazione Comunale ha previsto un contributo mirato per gli inquilini, che sarà destinato a contribuire alle spese per chi deciderà di sostituire i propri elettrodomestici e arredi (es. frigoriferi, lavatrici, lavastoviglie, materiale per illuminazione, caldaie, piani cottura e servizi necessari all’installazione).
Per verificare le condizioni di accesso al contributo e le modalità di presentazione della richiesta consultare l'avviso a questo link

Contributo Regionale di Solidarietà

Il Contributo Regionale di Solidarietà, è una misura a carattere temporaneo, finalizzata a garantire la sostenibilità della locazione sociale dei nuclei familiari assegnatari dei servizi abitativi pubblici, in condizioni di comprovate difficoltà economiche.
Per accedere al contributo è necessario presentare la domanda nelle modalità indicate nel collegamento inserito in fondo a questa pagina.

Manutenzione degli immobili

Mentre la manutenzione straordinaria è a carico del Comune ed è oggetto di pianificazione, gli interventi di manutenzione ordinaria sono ripartiti in modo chiaro tra inquilini e Comune.
Interventi a cura dell’inquilino

sostituzione e riparazione dei sanitari
riparazione di infissi, porte, finestre e persiane
riparazione o sostituzione di serrature, maniglie e cardini
riparazione di pavimenti, rivestimenti rovinati e tinteggiatura pareti
manutenzione ed eventuale riparazione dell’impianto di riscaldamento autonomo
verifica pulizia e controllo della caldaia prima dell’inizio della stagione invernale
riparazione e tinteggiatura dei caloriferi
piccole manutenzioni e sostituzioni per usura
riparazione delle serrande avvolgibili e delle cinghie
sostituzione e riparazione delle apparecchiature elettriche: interruttori, deviatori, impianto tv
deblattizzazione, derattizzazione e disinfezione.

Inoltre sono a carico degli inquilini gli interventi di manutenzione delle parti comuni dovuti al cattivo uso, ad atti vandalici o a carenza di cura da parte degli assegnatari.
Interventi a carico del Comune

Alloggi
	
all’interno degli alloggi sono di competenza del Comune le riparazioni che riguardano tubazioni e impianti sottotraccia (cioè posti all’interno dei muri e parte dell’impianto generale dello stabile), purché il danno non derivi da un uso improprio da parte del locatario.

Parti comuni
	
riparazione e sostituzione di serrature e chiudiporte, con eventuale sostituzione di chiavi
riparazione di attrezzature di parti mobili di arredo e di completamento delle parti comuni dello stabile (cartelli indicatori, casellari postali, ecc.)
riparazioni impiantistiche sottotraccia, nelle parti comuni, purché il guasto non derivi da uso improprio dei locatari
rifacimento di facciate
tetti
grondaie
tubi pluviali
interventi di adeguamento dell’ascensore
citofoni
sostituzione e riparazione portone - cancello d’ingresso
parte comune dell’impianto di riscaldamento.

Per richieste e appuntamenti relativi agli interventi a carico del Comune consulta la scheda Case popolari:  servizi per gli inquilini.

Autogestione dei servizi condominiali

Gli inquilini di un immobile hanno la possibilità di ricorrere ad una gestione in autonomia (autogestione) di alcuni servizi condominiali che attualmente sono garantiti dal gestore MM.
L’autogestione può riguardare:

pulizia delle parti comuni
manutenzione del verde delle parti comuni
piccola manutenzione delle parti comuni.

Come si ottiene l’autogestione?
Per poter richiedere l’autogestione è necessario che siano rispettate alcune condizioni:

morosità NON superiore al 15% del totale del complesso
abusivismo inferiore al 10% del totale dei residenti

In presenza di questi requisiti, l’autogestione dell’immobile deve essere richiesta ad MM da almeno il 60% dei residenti intestatari di regolare contratto di locazione. Una volta concessa, l’autogestione ha efficacia vincolante per tutti gli assegnatari.
Come funziona l’autogestione?
Tra gli inquilini, ogni anno, occorrerà eleggere:

un Rappresentante
un Comitato di gestione di almeno 3 persone.

Queste figure avranno il compito di scegliere le ditte responsabili dei servizi autogestiti, monitorarne l’operato, verificare le spese che ne derivano per tutti gli inquilini.

Utilizza i servizi

Case popolari: cambio alloggio per esigenze personali

Case popolari: contributo regionale di solidarietà 2023

Modalità di accesso al servizio:

Mail
Sportello
Posta

Case popolari: graduatorie

Case popolari: pagamento del canone d'affitto

Modalità di accesso al servizio:

Online
Sportello

Case popolari: servizi agli inquilini

Modalità di accesso al servizio:

Sportello
Telefono

Spazi in concessione ai Comitati inquilini

Modalità di accesso al servizio:

Mail
Sportello
Posta

Collegamenti

MM Gestione case popolari

Case popolari: come diventare inquilino

Argomenti:

Casa




