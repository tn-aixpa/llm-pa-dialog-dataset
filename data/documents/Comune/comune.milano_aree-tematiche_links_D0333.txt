Milano 4 mental health 2023 - “Non c’è salute senza salute mentale”
Milano4Mentalhealth
è l’iniziativa che aiuta i cittadini ad accedere a informazioni relative a progetti, attività di prevenzione, fenomeni sociali in atto e possibili azioni individuali da intraprendere legati al fondamentale tema della salute mentale, attraverso la sinergia e la valorizzazione delle realtà associative, istituzionali, sanitarie e imprenditoriali della città.
L’obiettivo è porre, insieme, la salute mentale al centro del dibattito sociale e politico.
Il complesso periodo storico che stiamo vivendo, infatti, ha ancor di più sottolineato l’urgenza di mettere al centro la tutela della salute mentale, partendo dalla promozione di azioni di prevenzione dedicate alle fasce di popolazione più giovane. Affinché il benessere psicologico e la salute mentale diventino un diritto per tutti, è necessario innanzitutto renderli di interesse per tutti.
Per questo abbiamo voluto creare, promuovere e valorizzare tante iniziative sul tema del benessere psicologico attraverso il messaggio trasversale: “Non c’è salute senza salute mentale”.
Scopri il calendario degli eventi gratuiti e aperti al pubblico, le informazioni e gli approfondimenti sul
[https://www.milano4mentalhealth.it/](sito dedicato)
.
