Con l'avvio della pubblicazione dei dati con queste modalità l'Amministrazione Pubblica intende marcare una netta discontinuità rispetto alle tradizionali modalità di gestione di dati di rilevanza pubblica. La disponibilità in modo gratuito e “libero” di questi dati si ritiene possa avere sia importanti ricadute in termini di maggiore trasparenza sull'attività dell'amministrazione e sia nei termini di messa a disposizione di un patrimonio informativo ad oggi ancora largamente sotto-sfruttato.
Il miglioramento del  livello di condivisione, inoltre, può aumentare la qualità dei dati e offrire un notevole supporto nella ricerca di dati. L'obiettivo è quello di promuovere il riuso dei dati favorendo lo sviluppo di idee innovative. Infatti l'accesso a dati aperti e liberamente riusabili può stimolare processi virtuosi da parte di imprese innovative, nuovi orizzonti di ricerca sul contesto socio-economico cittadino e, quindi, in definitiva, portare ad un progressivo miglioramento qualitativo dei servizi pubblici e privati.
Per maggiori informazioni,
visita
:
[http://dati.trentino.it/](il catalogo dei Dati aperti del Trentino (apre il link in una nuova finestra)  )
[http://www.innovazione.provincia.tn.it/opendata](l'iniziativa Open Data nel Sistema Territoriale Trentino (apre il link in una nuova finestra)  )