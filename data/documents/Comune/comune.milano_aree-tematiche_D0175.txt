Programma urbano parcheggi

Con Deliberazione di Giunta Comunale n. 567 del 27.03.2013, era stato avviato il processo di aggiornamento del Programma Urbano Parcheggi (PUP) e del relativo procedimento di Valutazione Ambientale Strategica (VAS).
A fronte della necessità di procedere con l’aggiornamento del PGTU, disposto con Deliberazione di Giunta Comunale n. 467 del 08.04.2022 si è reso opportuno aggiornare le linee di indirizzo per l’aggiornamento del PUP approvate con D.G.C. n. 567 del 27.03.2013, che, se pur ancora valide nei contenuti, è stato necessario aggiornarle in considerazione delle nuove scelte strategiche dell’Amministrazione.
Con Deliberazione di Giunta Comunale n. 467/2022 pertanto è stato dato avvio al procedimento di aggiornamento del Piano Generale del Traffico Urbano e di aggiornamento del Programma Urbano Parcheggi del Comune di Milano, nonché del relativo procedimento di Valutazione Ambientale Strategica (VAS), al fine di ottemperare ai principi di efficienza ed economicità sarà avviata un‘unica procedura di VAS.
L’attività di aggiornamento del PUP sarà sviluppata in coerenza con le azioni previste dal PGTU e le analisi del fabbisogno di sosta individuato dal PGTU saranno assunte come riferimento per l’aggiornamento del PUP.
Il procedimento di VAS relativo all’aggiornamento del PUP avviato, a seguito della Deliberazione di Giunta Comunale n. 567/2013, con Determinazione Dirigenziale n. 63/2013 del 28.06.2013, è stato pertanto chiuso con Determinazione dirigenziale n. 4096 del 23.05.2022.
Al link sotto riportato è possibile trovare tutte le informazioni relative al procedimento di aggiornamento del Piano Generale del Traffico Urbano e dell’aggiornamento del Programma Urbano Parcheggi del Comune di Milano, e del relativo procedimento di Valutazione Ambientale Strategica (VAS).
Piano Generale del Traffico Urbano »[www.pianogeneraletraffico.it/file.pdf]

Argomenti:

Parcheggi e sosta




