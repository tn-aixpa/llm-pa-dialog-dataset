Informazioni, documenti ed elaborati grafici.
L’approvazione della variante al piano guida della zona C3 in località Ariol a Vigolo Baselga, avvenuta con deliberazione del Consiglio comunale n. 86 del 4 giugno 2013, ha comportato la modifica delle previsioni del Piano Regolatore Generale.
In applicazione del comma 3 dell’articolo 43 della L.P. 4 marzo 2008, n. 1, la deliberazione del Consiglio comunale che approva il piano guida costituisce adozione di Variante al Piano Regolatore Generale.
La Variante zona C3 – Vigolo Baselga – località Ariol è stata:
1. adottata dal Consiglio comunale con propria deliberazione n. 86 del 4 giugno 2013 (prima adozione);
2. adottata definitivamente dal Consiglio comunale con propria deliberazione n. 144 del 8 ottobre 2013 (adozione definitiva);
3. approvata dalla Giunta provinciale con deliberazione n. 2622 del 13 dicembre 2013, pubblicata sul Bollettino Ufficiale della Regione n. 52/I-II del 24 dicembre 2013 e quindi in vigore dal giorno 25 dicembre 2013.
Gli elaborati tecnici di variante allegati alla deliberazione del Consiglio comunale sono i seguenti:
Relazione;
Elaborati grafici;
Rendicontazione urbanistica – Rapporto ambientale.
I documenti sono consultabili nella sezione ALLEGATI a fondo pagina.