Domenica 12 giugno si terranno 5 referendum abrogativi in materia di giustizia
sui seguenti argomenti:
Incandidabilità dopo la condanna:
il referendum chiede di abrogare la parte della Legge Severino che prevede l’incandidabilità, l’ineleggibilità e la decadenza automatica per parlamentari, membri del governo, consiglieri regionali, sindaci e amministratori locali nel caso di condanna per reati gravi.
Separazione delle carriere:
questo quesito del referendum chiede lo stop delle cosiddette “
porte girevoli
”, impedendo al magistrato durante la sua carriera la possibilità di passare dal ruolo di giudice (che appunto giudica in un procedimento) a quello di pubblico ministero (coordina le indagini e sostiene la parte accusatoria) e viceversa.
Riforma Consiglio Superiore della Magistratura
: si chiede che non ci sia più l’obbligo di un magistrato di raccogliere da 25 a 50 firme per presentare la propria candidatura al Consiglio Superiore della Magistratura.
Custodia cautelare durante le indagini
: si chiede di togliere la “
reiterazione del reato
” dai motivi per cui i giudici possono disporre la custodia cautelare in carcere o i domiciliari per una persona durante le indagini e quindi prima del processo.
Valutazione degli avvocati sui magistrati
: il quesito chiede che gli avvocati, parte di Consigli giudiziari, possano votare in merito alla valutazione dell’operato dei magistrati e della loro professionalità.
Le operazioni di voto inizieranno domenica 12
giugno
alle ore 7.00 e termineranno alle ore 23.00.
Per assicurare il rilascio delle tessere elettorali ed il rilascio di eventuali attestati sostitutivi, gli uffici rimarranno aperti al pubblico con il seguente orario:
ufficio Elettorale di Piazza Fiera, 17: venerdì 10 e sabato 11 giugno dalle 8 alle 18, domenica 12 giugno dalle 7 alle 23
Circoscrizioni di Gardolo, Bondone, Ravina-Romagnano, Argentario, Povo e Mattarello: domenica 12 giugno dalle 7 alle 23.