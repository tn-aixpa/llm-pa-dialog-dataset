Prenderà il via il 13 e 14 aprile con il musical My Fairy Lady la Stagione Lirica, di Balletto e di Concerti 2024 del Teatro Municipale Giuseppe Verdi.
Anche quest’anno il Massimo teatro cittadino, con un grande sforzo produttivo ed artistico, grazie al continuo e incessabile sostegno della Regione Campania e dell’Amministrazione del Comune di Salerno, presenta un calendario ricco e di grande valore artistico, insieme ad alcuni progetti collaterali come Musicascuola con spettacoli dedicati esclusivamente agli studenti.
"Presentiamo con orgoglio la stagione 2024 del nostro Teatro Verdi - dichiara il Sindaco di Salerno Vincenzo Napoli - Il meraviglioso calendario di opere liriche, musical, concerti, educational, eventi speciali offre al pubblico la straordinaria occasione di un emozionante viaggio artistico e culturale.
Il Maestro Daniel Oren, con la sua contagiosa passione ed il supporto del segretario artistico Antonio Marzullo, è riuscito ancora una volta ad allestire un cartellone avvincente che sono sicuro conquisterà il cuore ed il sentimento degli spettatori vecchi, nuovi e giovanissimi. Uno degli aspetti più interessanti dell’attività del Verdi è il legame sempre più solido con il Conservatorio e le scuole cittadine che permette di preparare le nuove generazioni a diventare spettatori consapevoli e protagonisti della scena.
Grazie al sostegno della Regione Campania riusciamo, con dedizione ed oculatezza, a proporre spettacoli di altissimo livello, che proiettano Salerno sulla ribalta nazionale ed internazionale. Siamo pronti a vivere la magia dell’arte ed auguriamo a tutti buon divertimento".
[https://www.comune.salerno.it/sites/default/files/2024-03/Stampa.zip](Cartella Stampa)