Biblioteche specialistiche

Le biblioteche specialistiche sono istituzioni di alto valore storico e artistico dove si conservano manoscritti, libri antichi ed edizioni rare, in alcuni casi uniche, preziosi fondi archivistici e materiale bibliografico e iconografico a carattere tematico.
Le biblioteche specialistiche del Comune di Milano fanno parte della Direzione Cultura e sono coordinate da:

Area Soprintendenza Castello, Musei Archeologici e Musei storici (Archivio storico civico e Biblioteca Trivulziana, Biblioteca d’arte, Biblioteca della Civica raccolta di stampe A. Bertarelli, Biblioteca delle Raccolte artistiche, Biblioteca delle Raccolte storiche del Museo del Risorgimento, Biblioteca Archeologica e Numismatica del Museo archeologico);
Area Polo mostre e Musei scientifici (Biblioteca del Museo di storia naturale e dell’Acquario Civico);
Area Polo Arte moderna e contemporanea (Biblioteca del Museo Delle Culture - ex Ansaldo presso il MUDEC).

Le biblioteche specialistiche organizzano la propria attività e i servizi al pubblico ai fini della conservazione,  della tutela e della valorizzazione delle proprie collezioni, ponendosi al servizio della ricerca scientifica e della didattica nell'ambito di specifiche aree d’interesse.

Permettono la consultazione in sede del proprio patrimonio librario e documentario, spesso dietro prenotazione.  Se il materiale lo consente è possibile fare riproduzioni nel rispetto della normativa sul diritto d'autore e sul copyright.




