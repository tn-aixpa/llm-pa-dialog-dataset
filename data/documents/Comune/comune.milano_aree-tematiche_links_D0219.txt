Elezioni Europee 2024 - Voto studentesse e studenti fuori sede: come funziona
Le studentesse e gli studenti residenti nel Comune di Milano che, per motivi di studio, sono temporaneamente domiciliati in un Comune situato in una Regione diversa da quella di residenza, per un periodo di almeno tre mesi nel quale ricade la data delle elezioni europee, possono esercitare il diritto di voto fuori sede.
Le studentesse e gli studenti che studiano a Milano ma sono residenti in un Comune situato al di fuori della Regione Lombardia dovranno trasmettere la domanda direttamente all'ufficio elettorale del proprio Comune di residenza.
Per le elezioni europee dell'8 e 9 giugno 2024, è possibile votare per liste e candidati della circoscrizione elettorale di residenza, senza doversi recare nel proprio Comune di iscrizione nelle liste elettorali.
Se il Comune di domicilio temporaneo appartiene alla stessa circoscrizione del Comune di iscrizione alle liste elettorali, il voto può essere esercitato nel Comune di domicilio temporaneo.
Se invece il Comune di domicilio appartiene ad una diversa circoscrizione elettorale, il voto potrà essere espresso in un seggio speciale costituito presso il Comune capoluogo di Regione.
La Lombardia appartiene alla circoscrizione elettorale I – Nord Occidentale, che comprende anche le Regioni Piemonte, Valle d’Aosta e Liguria.
La domanda deve essere presentata
al proprio Comune di iscrizione nelle liste elettorali, entro il 5 maggio 2024.

Informazioni
Ufficio Elettorale
Via Messina, 52
tel. 02 884.65154 / 65158
Dal lunedì dal venerdì dalle 9:00 alle 12:00 e dalle 14:30 alle 15:30

[https://www.gazzettaufficiale.it/eli/id/2024/03/28/24G00055/sg](Art. 1-ter del D.L. 29/1/2024, n. 7, convertito con modificazioni in legge 25/3/2024, n. 38)
Utilizza i servizi
[https://www.comune.milano.it/servizi/votare/elezioni-europee2024-voto-studentesse-studenti-fuorisede](Elezioni Europee 2024 - Voto studentesse e studenti fuori sede)
Modalità di accesso al servizio:
Mail
