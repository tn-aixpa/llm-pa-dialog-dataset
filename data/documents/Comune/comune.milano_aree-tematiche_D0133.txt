Occupazione suolo per posa  di manufatti su suolo e sottosuolo

La posa di manufatti di varia natura quali condutture, cavi, cunicoli, camerette e pozzetti, tubazioni, polifore, tubazioni di scarico/carico acque, collettori, botole, intercapedini, pensiline ecc. su strade, marciapiedi, aree di natura demaniale, sottopassaggi di strade, gallerie comporta una concessione per occupazione di suolo pubblico.

Presentazione del progetto

La domanda di concessione dovrà essere corredata dalla seguente documentazione grafica:

Tavola di progetto debitamente firmata composta da cartiglio con indicazione del tipo di opere da realizzare.
aerofotogrammetria in scala 1:2000 o 1:1000 con evidenziato in tinta rossa il punto esatto dell’intervento
planimetria in scala 1:100 o 1:500 quotata o con indicata l’esatta posizione dell’intervento/manufatto in modo che sia esattamente individuabile; dovrà inoltre comprendere l’area di occupazione suolo pubblico propedeutica all’esecuzione dei lavori (cantiere)
sezione o particolare quotato in scala 1:20/1:50
per manufatti superficiali, rendering o simulazione del risultato che si ottiene dalla realizzazione delle opere richieste e foto sullo stato di fatto.

Per la posa di collettori di scarico nei corsi d’acqua, è obbligatorio allegare anche il nulla-osta del Magistrato del Po e/o della Città Metropolitana di Milano o dell’Ente competente di riferimento di quel corso d’acqua.

Verifiche preventive

Prima di presentare la domanda:

verificare con i tecnici la documentazione progettuale
per gli interventi in sottosuolo, il progetto dovrà essere firmato da un tecnico abilitato
effettuare il versamento delle spese istruttorie di € 25,00. Per le modalità di versamento consultare i servizi Canone Unico

Per la verifica del progetto e della documentazione tecnica:
Area Tecnica Infrastrutture per la Mobilità
Unità Tecnica Suolo e Sottosuolo Via Sile n.8 Milano
orario di ricevimento: lunedì, martedì, mercoledì, venerdì dalle 11:00 alle 12:00
Per concessioni riguardanti il sottosuolo pubblico
Consultare la sezione Fase istruttoria in questa scheda

Per la verifica della documentazione

Municipio 1
tel. 02 884.66503

Municipi 2, 3
tel. 02 884.66502

Municipi 4, 5, 9
tel. 02 884.66480

Municipi 6, 7
tel. 02 884.66507

Municipio 8
tel. 02 884.66494

Compilazione della domanda

La domanda, munita di marca da bollo di € 16,00, dovrà essere redatta sul modello qui allegato e compilata in ogni parte, datata e sottoscritta dal richiedente o dal legale rappresentante.
Dovrà contenere, pena l'improcedibilità:

le generalità della persona fisica o giuridica richiedente e beneficiaria della concessione, indicando anche cod. fisc. o P.IVA, residenza, domicilio legale o sede legale e amministrativa, numero telefonico e fax
 il nominativo e i dati anagrafici della persona designata al ritiro e firma dell’atto di concessione, nonché la qualifica ricoperta (se amministratore delegato o legale rappresentante etc.)
l’ubicazione esatta della porzione di suolo, sottosuolo o soprassuolo (proiettata a suolo) pubblico che si chiede di occupare e la relativa misura di superficie o estensione lineare
l’oggetto dell’occupazione, i motivi a fondamento di questa, il tipo di attività che si chiede di svolgere e i mezzi con cui s’intende occupare e/o l’opera che si richiede di eseguire e le modalità d’uso dell’area
la durata e l’eventuale periodicità dell’occupazione
il recapito telefonico e fax della persona che tratta la pratica e alla quale si può fare riferimento per eventuali chiarimenti e/o integrazioni alla domanda
se l’occupazione è temporanea o permanente
se l’area è già stata concessa dal Comune di Milano per altri lavori
i tempi previsti per realizzare l’opera dalla data di consegna dell’area
nel caso siano da installarsi più manufatti, è necessario indicare il numero di questi e per ciascuno l’esatto posizionamento su suolo demaniale, la superficie di ciascuno e quella complessiva.

Spese istruttorie
Allegare alla domanda la ricevuta di pagamento delle spese istruttorie di € 25,00 da versare con:

bollettino postale sul c/c n. 59897280
intestato a:
	Comune di Milano - Unità Occupazioni Suolo
specificando la causale "spese istruttorie".

Indirizzo da indicare nella domanda
La domanda dovrà essere indirizzata a:
Direzione Specialistica Autorizzazioni, Concessione - SUAP
Area Pubblicità e Occupazione Suolo
Largo de Benedetti n. 1
20124 - Milano

Fase istruttoria

Ricevuta la domanda e verificata la sua completezza, l’Ufficio avvia il procedimento istruttorio
immediatamente e senza ulteriori comunicazioni al richiedente e raccoglie i pareri dei Settori competenti.
Per tutte le richieste di concessioni riguardanti:

sottosuolo pubblico
pensiline
manufatti d'arredo in fregio a stabili

è necessario effettuare l’indagine di coordinamento dei sottoservizi, pertanto la domanda verrà trasmessa ai settori interessati.
In particolare, i settori:

Area Tecnica Infrastrutture per la Mobilità
Comandi di Polizia Locale di Zona
e, in casi più specifici, aree della Direzione Mobilità, Ambiente, Energia

potranno richiedere la costituzione di depositi cauzionali a garanzia del ripristino del suolo pubblico o dell’integrità dei manufatti presenti in sottosuolo.

Tempi per il rilascio della concessione

I tempi di rilascio sono previsti in gg 165.
Per le occupazioni di sottosuolo pubblico l'Ufficio Coordinamento dell'Area Tecnica Infrastrutture per la Mobilità può impiegare dai 3 ai 9 mesi per concludere l'indagine istruttoria dei sottoservizi.
Al termine dell’istruttoria, viene redatto l’atto di concessione e comunicato alla parte le modalità di ritiro della concessione, del pagamento del Canone Unico e dell’eventuale deposito cauzionale.

Canone di occupazione suolo

Tutte le occupazioni di suolo/sottosuolo e soprassuolo pubblico superiori a mq. 0,5 sono soggette all’applicazione del Canone comunale di concessione (Canone Unico).
Il pagamento dovrà avvenire solo in caso di esito favorevole dell’istruttoria e prima del rilascio della concessione, secondo le indicazioni che verranno inviate al richiedente.
Per conoscere le tariffe applicate consulta il Calcolo Canone Unico
Rinunce
La rinuncia dell’occupazione dell’area e, quindi, il non ritiro della concessione istruita, comporterà il pagamento di indennità pari al 15% dell’importo del canone calcolato per la relativa pratica.
Normativa
Regolamento CU del Comune di Milano.

Ritiro della concessione

Conclusa positivamente l’istruttoria, il concessionario potrà ritirare la concessione presentando la ricevuta di pagamento del Canone Unico e la ricevuta del deposito cauzionale, laddove richiesto.
Prima dell’avvio dei lavori il concessionario dovrà prendere in consegna l’area c/o  l’ufficio competente, indicato sulla concessione, e prendere visione delle prescrizioni tecniche da seguire per l’esecuzione e ripristino del suolo pubblico.
All’atto della consegna dell’area, il concessionario prenderà visione delle prescrizioni
tecniche da seguire rilasciate dalle Società proprietarie dei servizi in sottosuolo e delle
modalità di ripristino del suolo pubblico.
Nel caso di occupazione di soprassuolo il concessionario in possesso dell’atto di concessione,
prima dell’avvio dei lavori, dovrà presentare regolare pratica edilizia (S.C.I.A.- D.I.A.) o altra
comunicazione ai sensi della normativa edilizia per interventi di edilizia libera presso:
Area Sportello Unico per l’Edilizia sita in Via Sile n. 8 Milano
Inoltre, copia dell’atto di concessione verrà inviata a:

Area Finanze ed Oneri Tributari per l’emissione del bollettino del Canone Unico a far tempo dall’anno successivo a quello di rilascio della concessione (solo per le occupazioni permanenti)
Comando Decentrato di Polizia Locale competente per territorio, per opportuna conoscenza.

Informazioni

Ufficio Scavi 
e-mail: ele.suolopubbscavi@comune.milano.it

Allegati

Nota informativa manufatti diversi (pdf - 38.463 KB)

Collegamenti

Canone Unico comunale di concessione (CU)

Governo e gestione del sottosuolo

Riferimenti normativi

Regolamento Occupazione suolo

Utilizza i servizi

Richiesta occupazione suolo  per posa di manufatti su suolo e sottosuolo




