Nascite

La denuncia di nascita è obbligatoria.

Chi deve presentare la denuncia di nascita ed entro quali termini

Se i genitori sono coniugati:

uno dei genitori o un loro procuratore speciale, davanti al Direttore Sanitario dell'istituto in cui è avvenuta la nascita, entro tre giorni dalla data del parto
uno dei genitori, davanti all'Ufficiale di Stato Civile del Comune di residenza della madre (o del padre, se vi è un preciso accordo), entro dieci giorni dalla data del parto
uno dei genitori, davanti all'Ufficiale di Stato Civile del Comune di nascita, entro dieci giorni dalla data del parto.

Se i genitori non sono sposati:

entrambi i genitori, davanti al Direttore Sanitario dell'istituto in cui è avvenuta la nascita, entro tre giorni dalla data del parto
entrambi i genitori, davanti all'Ufficiale di Stato Civile del Comune di residenza della madre (o del padre, se vi è un preciso accordo), entro dieci giorni dalla data del parto
entrambi i genitori, davanti all'Ufficiale di Stato Civile del Comune di nascita, entro dieci giorni dalla data del parto.

Riconoscimento di figli nati fuori dal matrimonio

Il riconoscimento dei figli nati fuori dal matrimonio può essere effettuato in momenti diversi rispetto alla nascita.
Prima della nascita

Il riconoscimento prima della nascita si effettua durante la gestazione davanti all'ufficiale di stato civile o con atto notarile
può avvenire in presenza della sola madre oppure di entrambi i genitori (in tal caso la successiva dichiarazione di nascita può essere resa anche da uno solo dei genitori).

Al momento della nascita
Il riconoscimento dei figli al momento della nascita da parte di uno o di entrambi i genitori è contestuale alla dichiarazione di nascita.
Dopo la nascita
Può essere effettuato da uno solo oppure da entrambi i genitori.

Se il riconoscimento avviene da parte di un solo genitore, fino al raggiungimento dei 14 anni l'altro genitore potrà effettuarlo solo con l'assenso del genitore che l'aveva riconosciuto in precedenza
tale assenso non può essere rifiutato se il riconoscimento risponde all'interesse del figlio. In caso di diniego, il genitore che intende riconoscere può ricorrere al giudice competente.

Figli maggiori di 14 anni

Il riconoscimento di una figlia/figlio maggiore di 14 anni non ha validità senza il suo consenso
il genitore che effettua il riconoscimento deve avere già compiuto a sua volta i 14 anni di età ed essere in possesso di un'autorizzazione del Tribunale - (L. 219/2012) 
tra i genitori deve esserci assenza di legami di parentela o affinità nei gradi che impediscano il riconoscimento - (art. 251 del Codice Civile).

Attribuzione del cognome

I neo genitori possono attribuire alla loro figlia/figlio, di comune accordo, il doppio cognome – paterno e materno – stabilendone l’ordine.
Se il riconoscimento del padre avviene successivamente a quello della madre, la figlia/figlio può assumere il cognome del padre - anteponendolo,  aggiungendolo o sostituendolo a quello della madre - oppure mantenere il solo cognome materno.

Per i minorenni decide il Tribunale ordinario su istanza di parte
per i maggiorenni decide la figlia o il figlio riconosciuto.

L’attribuzione del cognome a cittadini non italiani segue la normativa del paese di appartenenza.

Trascrizione di adozioni

Adozioni nazionali
Per l'adozione di minorenni:

Il Tribunale dei Minori competente per territorio trasmette le sentenze direttamente al Comune
su richiesta delle persone adottanti, il Comune trascrive la sentenza, effettua le variazioni sull'atto di nascita, varia le generalità in anagrafe
se la persona adottata ha cittadinanza estera, il Comune riconosce la cittadinanza italiana.

Per l'adozione di maggiorenni, le persone adottanti devono presentare al Comune:

la sentenza di adozione emessa dal Tribunale civile, comprensiva del passaggio in giudicato nel Comune di nascita della persona adottata.

Adozioni internazionali
Le adozioni internazionali sono consentite solo a persone che hanno cittadinanza italiana.
Se la persona adottata è minorenne:

il Tribunale dei Minori italiano effettua il riconoscimento della sentenza
le persone adottanti consegnano la sentenza al Comune di residenza dell'adottato, unitamente all'atto di nascita che verrà anch'esso trascritto
 se l'adozione è avvenuta all'estero, i cittadini genitori adottivi dovranno presentare al Comune il suo atto di nascita.

Se la persona adottata è maggiorenne, gli adottanti devono consegnare:

l’attestazione del passaggio in giudicato del provvedimento di adozione emessa all’estero.

Per maggiori informazioni Legalizzazione e traduzione dei documenti stranieri

Utilizza i servizi

Denuncia di nascita

Modalità di accesso al servizio:

Sportello

Riconoscimento-disconoscimento di figli nati fuori dal matrimonio

Modalità di accesso al servizio:

Sportello

Trascrizione di adozioni nazionali e internazionali

Modalità di accesso al servizio:

Sportello

Trascrizione di nascite avvenute all'estero

Modalità di accesso al servizio:

Sportello

Riferimenti normativi

Per ulteriori approfondimenti consultare:
D.P.R 396/2000




