Il modello CAF (Common Assessment Framework) è uno strumento per la gestione della qualità specificamente realizzato per favorire l'introduzione dell'autovalutazione e della cultura della qualità e dell'eccellenza nelle amministrazioni pubbliche.
Il modello si fonda sul principio che i risultati eccellenti relativi alla
performance
organizzativa, ai cittadini/clienti, al personale e alla società si ottengono attraverso una leadership che guidi le politiche e le strategie, la gestione del personale, delle partnership, delle risorse e dei processi.
La struttura a nove criteri descrive gli aspetti principali che devono essere presi in considerazione nell’analisi di qualsiasi organizzazione. I criteri da 1 a 5 si riferiscono ai
fattori abilitanti
di un’organizzazione (1. Leadership, 2. Politiche e strategie, 3. Personale, 4. Partnership e risorse, 5. Processi). Essi descrivono ciò che l’organizzazione fa e l’approccio utilizzato per conseguire i risultati prefissati. Nei criteri dal 6 al 9 vengono misurati e valutati i
risultati
ottenuti relativamente ai cittadini/clienti, al personale, alla società e alle performance chiave, attraverso misure di percezione e indicatori di funzionamento (6. Risultati orientati al cittadino/cliente, 7. Risultati relativi al personale, 8. Risultati relativi alla società, 9. Risultati relativi alle performance chiave). Ciascun criterio è articolato in una serie di sottocriteri. I 28 sottocriteri identificano le principali dimensioni che devono essere considerate quando si valuta un’organizzazione. Essi sono illustrati come esempi che ne spiegano il contenuto in dettaglio e suggeriscono le possibile aree da prendere in considerazione per esplorare come l’organizzazione risponda ai requisiti espressi nei sottocriteri.
Grazie all’applicazione del modello l’amministrazione può valutare la propria  prestazione organizzativa, individuare le priorità rispetto alle quali intervenire e pianificare i necessari cambiamenti in modo integrato e funzionale alle proprie esigenze e a quelle dei destinatari dei servizi e dei portatori di interesse.
Diagramma del modello CAF