Pagamento dei diritti di segreteria

Il pagamento degli importi dovuti per diritti di segreteria andrà effettuato attenendosi alle seguenti indicazioni:

per le pratiche da presentare attraverso i portali telematici dedicati gli importi dovuti dovranno essere pagati esclusivamente all’interno del portale telematico utilizzando pagoPA;
per il rilascio dei provvedimenti e atti relativi al Condono, il pagamento è da effettuarsi, al momento del ritiro, tramite totem collocato presso la sede degli uffici;
per il rilascio dei provvedimenti edilizi espressi e per le ulteriori casistiche che prevedono il pagamento al momento della richiesta/rilascio/ritiro, occorre effettuare un bonifico bancario: Banca Intesa S.p.a., a favore della Tesoreria del Comune di Milano, IBAN: IT15V0306901783100000300001 specificando nella causale il numero di pratica.

Solo in caso di importi versati in eccesso o versati due volte è possibile chiedere il rimborso dei diritti di segreteria utilizzando apposito modulo debitamente firmato e trasmesso a mezzo PEC all’indirizzo: sueprotocollo@postacert.comune.milano.it unitamente alla ricevuta di pagamento della marca da bollo di euro 16,00, al documento d’identità e alla/e ricevuta/e del/i versamento/i fatti per i diritti di segreteria (ved. dettagli indicati nel modulo pubblicato nella sezione Modulistica edilizia).
Si evidenzia che non sarà possibile richiedere il rimborso del diritto di segreteria versato per atto/titolo/richiesta presentato all’amministrazione del quale se ne chiede poi rinuncia/annullamento. 
Gli importi dei diritti di segreteria nell’ambito urbanistico–edilizio sono stati aggiornati con Delibera di Giunta Comunale n. 706 del 18/05/2022 e sono entrati in vigore dal 1/07/2022. La Delibera di Giunta Comunale n. 1084 del 03/08/2023 ha definito un ulteriore parziale aggiornamento degli importi dei diritti di segreteria, in vigore dal 1/10/2023.
Tra gli allegati risulta disponibile la tabella degli importi relativi a tutti gli interventi edilizi nonché le Delibere di Giunta Comunale n. 706 del 18/05/2022 e n. 1084 del 03/08/2023.

Allegati

Costi presentazione e rilascio in vigore dal 01.10.2023 - Agg.to  febbraio 2024 (pdf - 525.118 KB)

Delibera Giunta Comunale n. 706 del 18.05.2022 (pdf - 758.931 KB)

Aggiornamento degli importi dovuti a titolo di diritti di segreteria in materia urbanistica-edilizia

Delibera Giunta Comunale n. 1084 del 03.08.2023 (pdf - 278.888 KB)

Aggiornamento importi di diritti di segreteria e spese di ricerca in materia di accesso in ambito urbanistico-edilizio

Allegato 1 alla Delibera Giunta Comunale n. 1084 del 03.08.2023 (pdf - 355.592 KB)

Relazione tecnico-istruttoria

Argomenti:

Edilizia e territorio

Autorizzazioni e permessi - Urbanistica




