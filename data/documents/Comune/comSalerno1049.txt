[](Descrizione)
Descrizione
Ai sensi dell'art. 1 della Legge n. 53/1990, presso la cancelleria di ciascuna Corte d'Appello è tenuto l'albo delle persone idonee all'ufficio di presidente di seggio elettorale.
Le iscrizioni nell'albo sono subordinate al possesso del titolo di studio non inferiore al diploma di istruzione secondaria di secondo grado.
Ai fini dell'aggiornamento periodico dell'albo, i cittadini iscritti nelle liste elettorali del Comune, in possesso dei requisiti di idoneità, possono chiedere,
entro il mese di ottobre
di ogni anno, di essere inseriti nell'albo delle persone idonee all'ufficio di presidente di seggio elettorale presentando domanda scritta al sindaco, nella quale devono indicare data di nascita, titolo di studio, residenza, professione, arte o mestiere.
Il sindaco, sentita la commissione elettorale comunale, accertato che i richiedenti sono in possesso dei requisiti, comunica i nominativi alla cancelleria della corte d'appello. Ai fini dell'aggiornamento periodico, l'iscrizione nell'albo è disposta dal presidente della corte d'appello accordando la precedenza a coloro che hanno manifestato gradimento o formulato domanda per l'incarico di presidente di seggio elettorale.
Ai sensi dell'art. 38 D.P.R. n. 361/1957, sono esclusi dalle funzioni di presidente di seggio elettorale:
a) coloro che, alla data delle elezioni, abbiano superato il settantesimo anno di età;
b) i dipendenti dei Ministeri dell'interno, delle poste e telecomunicazioni e dei trasporti;
c) gli appartenenti a Forze armate in servizio;
d) i medici provinciali, gli ufficiali sanitari ed i medici condotti;
e) i segretari comunali ed i dipendenti dei Comuni, addetti o comandati a prestare servizio presso gli Uffici elettorali comunali;
f) i candidati alle elezioni per le quali si svolge la votazione.
La domanda di iscrizione deve essere presentata, entro il mese di ottobre di ciascun anno, compilando il modulo sottostante e allegando fotocopia di un documento di riconoscimento.
La domanda può essere consegnata a mano o a mezzo posta ordinaria o raccomandata all'ufficio elettorale, via Picarielli n. 76, oppure a mezzo posta elettronica certificata a
[mailto:PROTOCOLLO@PEC.COMUNE.SALERNO.IT](protocollo@pec.comune.salerno.it)
.
Iscrizione nell'albo dei presidenti di seggio elettorale.
I cittadini italiani che siano elettori nel Comune ed in possesso di titolo di studio non inferiore al diploma di istruzione secondaria di secondo grado.
Documento di riconoscimento
Modulo di domanda debitamente compilato
Il procedimento è gratuito.
I termini di presentazione della domanda decorrono dal 1° al 31 ottobre di ciascun anno.
[tel:089 661111](089 661111)
Attivo
Settore Servizi Demografici, Statistica, Elettorali e Cimiteriali