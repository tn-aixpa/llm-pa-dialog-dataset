MaaS - Mobility as a Service

Nell'ambito dei fondi PNRR per la digitalizzazione e innovazione nella PA, il Comune di Milano è stato selezionato per sperimentare il progetto MaaS - Mobilità come Servizio - Mobility as a Service - a favore di una maggiore accessibilità, multimodalità e sostenibilità degli spostamenti.
Con i fondi destinati al progetto, il Comune avvierà una sperimentazione con il coinvolgimento di circa 5.000 utenti, distribuendo € 1.000.000 di incentivi.

Cos'è il MaaS?

Il Mobility as a Service (MaaS) è un concetto globale di mobilità che prevede l'integrazione di molteplici servizi di trasporto pubblico e privato accessibili grazie a un unico canale digitale. Attraverso “piattaforme digitali di intermediazione”, che combinano varie funzionalità e garantiscono diverse alternative di viaggio – dal trasporto pubblico al car sharing, dal bike sharing ai taxi – gli utenti possono pianificare, prenotare e pagare più servizi in base alle proprie esigenze.
Questo nuovo paradigma per la mobilità è stato declinato dal Governo italiano attraverso il progetto Mobility as a Service for Italy a cui il Piano Nazionale di Ripresa e Resilienza (PNRR) dedica una parte degli investimenti (per un totale di 40 milioni di euro più 16,9 milioni aggiuntivi stanziati dal Fondo Complementare) e per il quale il Dipartimento per la trasformazione digitale (DTD) è soggetto attuatore, con il supporto del Ministero delle infrastrutture e dei Trasporti (MIT).
Nell’ambito di questo progetto nazionale, Milano è stata scelta, insieme a Roma e Napoli, come città “pilota” per avviare una sperimentazione sul servizio MaaS (valore del finanziamento € 2.500.000)

Il Maas a Milano

Il progetto MaaS di Milano prevede l’individuazione di uno o più soggetti disposti a sviluppare una soluzione MaaS integrando più Operatori di Trasporto (incluso il Trasporto Pubblico Locale) con un’offerta multimodale che coinvolga almeno tre tipologie di trasporto diverse tra loro (estendendosi a taxi e forme di mobilità in sharing). Il progetto prevede che il Comune assuma il ruolo di regolatore e favorisca lo sviluppo del servizio MaaS con iniziative destinati agli utenti e attraverso una campagna promozionale del servizio.
In funzione delle richieste del progetto nazionale, il modello architetturale presuppone che i Maas Operator utilizzino la piattaforma centrale DS&SRF nell’erogazione dei servizi di mobilità, piattaforma che conterrà quindi tutti i dati relativi all’offerta di trasporto composta da dati statici e dinamici (quali rotte, orari, disponibilità dei mezzi, tariffe).
In questo progetto, i cittadini (o city user), rivertono il ruolo di partecipanti attivi alla sperimentazione, anche grazie a contributi che, sulla base di specifici cluster individuati, riceveranno dal Comune di Milano, in modo da testare il sistema e incentivarne l’utilizzo.

Chi può diventare sperimentatore?

La fase sperimentale del progetto è iniziata a luglio 2023 e prosegue.
Con Deliberazione di Giunta Comunale n. 1457/2023 sono stati ampliati alcuni cluster, che oggi risultano i seguenti:

Lavoratori, residenti e non residenti a Milano, con sede operativa di lavoro nella Città Metropolitana di Milano
Studenti universitari a Milano (residenti e non residenti)
Categorie deboli residenti a Milano
Residenti nella Città Metropolitana di Milano utilizzatori di auto in divieto di circolazione rispetto a ZTL ambientali

Per diventare sperimentatore, compila la domanda:
MODULO DOMANDA – Studenti universitari a Milano (residenti e non residenti)[www.modulodomandamaas.pdf]
MODULO DOMANDA – Lavoratori, residenti e non residenti a Milano, con sede operativa di lavoro nella Città Metropolitana di Milano
MODULO DOMANDA – Categorie deboli residenti a Milano
MODULO DOMANDA – Residenti nella Città Metropolitana di Milano utilizzatori di auto in divieto di circolazione rispetto a ZTL ambientali

I contributi per la sperimentazione

Ai soggetti sperimentatori saranno erogati dei contributi per incentivare all’utilizzo delle piattaforme MaaS.
In particolare, saranno erogate 2 tipologie di incentivi, tra loro cumulabili:

WELCOME BONUS
A ciascun soggetto sperimentatore, verrà erogato un bonus dal valore di € 10 per ciascuna registrazione alle piattaforme MaaS Operator, spendibile sulla singola piattaforma di registrazione.
Si tratta di un incentivo una tantum, fino a 50 euro max (€ 10 x 5 MaaS Operator).
 
BONUS MENSILE
Ogni sperimentatore ha diritto a un bonus mensile per l’acquisto di pacchetti viaggio, sino ad una percentuale massima del 50% del valore dei titoli di viaggio emessi spendibile su tutte le piattaforme dei MaaS Operator a cui lo sperimentatore si è iscritto, con scadenza alla fine del mese di erogazione.
Tale bonus è di valore variabile in funzione della categoria di appartenenza, secondo quanto riportato come segue:

Lavoratori, residenti e non residenti a Milano, la cui sede operativa di lavoro sia nella Città Metropolitana di Milano – € 30
Studenti universitari residenti e non residenti a Milano - € 20
Categorie deboli residenti a Milano - € 40
Residenti nella Città Metropolitana di Milano utilizzatori di auto in divieto di circolazione rispetto a ZTL ambientali - € 30

Iscriviti alle APP dei MaaS Operator

Per partecipare alla sperimentazione Mobility as a Service – Milano, scarica una o più delle seguenti app:

ACI-Sara GO

Per aderire alla sperimentazione MaaS su ACI-Sara Go:
1)    scarica l’app ACI-Sara Go per Android o iOS e registra il tuo account;
2)    verifica il codice sperimentatore compilando questo modulo;
3)    inizia a usare i servizi di mobilità disponibili su ACI-Sara Go.
Se riscontri problemi o hai bisogno di aiuto:
-    scrivi a servizioclienti@mycicero.it
-    telefona al numero: 02 82.900.734 (risponde dal lunedì al venerdì, dalle 08:00 alle 20:00)

MooneyGo

Per aderire alla sperimentazione MaaS su MooneyGo: :
1)    scarica l’app MooneyGo per Android o iOS e registra il tuo account;
2)    verifica il codice sperimentatore compilando questo modulo;
3)    inizia a usare i servizi di mobilità disponibili su MooneyGo.
Se riscontri problemi o hai bisogno di aiuto:
-    scrivi a assistenza@mooneygo.it 
-    telefona al numero 071 9207000 (risponde dal lunedì al venerdì, dalle 08:00 alle 20:00)

UnipolMove City

Per aderire alla sperimentazione MaaS su UnipolMove CITY:
1)    scarica l’app UnipolMove CITY per Android o iOS;
2)    accedi alla sezione “Profilo e pagamenti” e inserisci il tuo codice sperimentatore nel campo “Codice sperimentatore MaaS4Italy”;
3)    inizia a usare i servizi di mobilità disponibili su UnipolMove CITY.
N.B. UnipolMove CITY renderà presto disponibile la possibilità di verificare il proprio credito all’interno dell’app. Ad oggi, anche se questa funzionalità non è ancora presente, il credito viene correttamente associato allo sperimentatore ed è sempre possibile visionare lo sconto applicato nella ricevuta dopo ogni viaggio.
Se riscontri problemi o hai bisogno di aiuto:
- consulta le FAQ 
- accedi alla chat. Vai su “Centro assistenza” e seleziona “Contattaci”
- telefona al numero 800 11 77 44

URBI

Per aderire alla sperimentazione MaaS su URBI:
1)    scarica l’app URBI per Android o iOS;
2)    tappa sull’icona “URBI è MaaS Operator” dalla Home o dal Menu;
3)    verifica il tuo codice sperimentatore;
4)    completa il tuo profilo e inizia a usare i servizi di mobilità disponibili su URBI.
Se riscontri problemi o hai bisogno di aiuto:
-    consulta le FAQ 
-    scrivi a support@urbi.co
-    accedi alla chat. Vai su “Contatti e segnalazioni” e seleziona “Parla con noi”.

WETAXI

Per aderire alla sperimentazione MaaS su Wetaxi:
1)    scarica l’app Wetaxi;
2)    compila i campi con i tuoi dati e il codice di affiliazione “MaaS4italy”;
3)    verifica il tuo numero di telefono;
4)    seleziona “Milano” dal menu delle città;
5)    inserisci il tuo codice sperimentatore e clicca su “Fine”;
6)    inizia a usare i servizi di mobilità disponibili su WeTaxi.
 
Se riscontri problemi o hai bisogno di aiuto:
-    telefona al numero 02 3061
-    scrivi a assistenza@wetaxi.it (risponde dal lunedì al venerdì, dalle 09:00 alle 18:00)

Informazioni

Per chiarimenti e informazioni scrivi a:
maas4italymilano@comune.milano.it

Collegamenti

Bando sperimentazione MaaS




