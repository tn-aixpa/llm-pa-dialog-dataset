Si comunica che a breve partiranno le comunicazioni alle famiglie beneficiarie della Carta Solidale INPS secondo criteri e modalità indicate dal Ministero dell’agricoltura, della sovranità alimentare e delle foreste e dal Ministero dell’economia e delle finanze
In linea con i criteri e le modalità indicate dal Ministero dell’agricoltura, della sovranità alimentare e delle foreste e dal Ministero dell’economia e delle finanze , le famiglie risultate beneficiarie della Carta Solidale INPS sono 1.411 su 7.219  potenziali aventi diritto e sono state individuate dall’INPS sulla base dei requisiti previsti dall’articolo 2 del decreto 18 aprile 2023. In particolare la graduatoria, in ragione delle risorse messe a disposizione del Governo, è stata determinata secondo i seguenti criteri:
1. I nuclei composti da almeno tre persone, con ISEE inferiore a € 15.000,00, con componenti nati tra il 2023 e il 31/12/2009 sono i primi in graduatoria.
2. I nuclei composti da almeno tre persone, con ISEE inferiore a € 15.000,00, con componenti nati tra il 30/12/2009 e il 31/12/2005 sono i successivi in graduatoria.
3. L’ultima parte della graduatoria è stata redatta in base alla numerosità componenti DSU non inferiore a 3 in ordine di ISEE crescente e data di nascita dei tre componenti più giovani.
I 1.411 BENEFICIARI INDIVIDUATI RIENTRANO NEI CRITERI DEL PRIMO GRUPPO.
Sono stati esclusi dall’INPS coloro che percepiscono una forma di sostegno al reddito o che non risiedono nel comune di Salerno.
La graduatoria degli aventi diritto, nel rispetto della normativa vigente in materia di tutela della privacy, è pubblicata sul sito del Comune di Salerno www.comune.salerno.it.
NOTA BENE
I beneficiari riceveranno a breve una comunicazione che perverrà con raccomandata a seguito della quale sarà possibile ritirare la Carta Solidale INPS presso gli uffici di Poste Italiane.
In caso di mancato ricevimento della comunicazione, dal 21/08/2023 sarà possibile recarsi presso gli Uffici del Servizio Politiche Sociali – in via La Carnale, 8 (martedì e giovedì dalle 9.00 alle 12.00 e dalle 16.00 alle 17.00) per il ritiro della suddetta comunicazione.
INFORMAZIONI
Per qualsiasi informazione inviare una e-mail, corredata da documento di riconoscimento, al seguente indirizzo di posta elettronica maria.melfi@comune.salerno.it
Non verranno prese in considerazioni mail o pec prive del documento di riconoscimento.
[https://www.comune.salerno.it/sites/default/files/2023-07/beni%20alimentari.pdf](Beni alimentari)
[https://www.comune.salerno.it/sites/default/files/2023-07/lista%20beneficiari%201.pdf](Lista beneficiari 1)
[https://www.comune.salerno.it/sites/default/files/2023-07/lista%20beneficiari.xlsx](Lista beneficiari 2)