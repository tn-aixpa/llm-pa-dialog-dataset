Formazione in Comune

Spazi, progetti e iniziative del Comune di Milano nel campo della formazione professionale e continua per aiutare i cittadini a inserirsi nel mercato del lavoro.
Le sedi formative
Le sedi formative del Comune di Milano sono dislocate su tutto il territorio cittadino, offrono circa 600 corsi articolati in 6 aree formative:

Artigianato artistico (moda e fashion)
Communication Design 
Corsi professionalizzanti rivolti a persone con disabilità e in condizioni di svantaggio sociale.
IT & New Media
Lingue 
Liuteria

Dalla passione per la grafica all’amore per le piante e la progettazione del verde, passando per la ristorazione e la manualità creativa dei corsi di restauro, liuteria e sartoria sino allo studio delle lingue straniere utili per viaggiare e nel lavoro, il Comune di Milano ti aiuta a trasformare le tue passioni in concrete opportunità di formazione e di lavoro.
Non dimentichiamo le persone più fragili, in condizioni di disabilità o svantaggio economico, alle quali sono dedicate due strutture con laboratori di cucina, di sartoria, di ristorazione che offrono un luogo protetto dove apprendere ed iniziare un percorso di avvicinamento al lavoro.  
Un sistema di formazione professionale in grado di rinnovarsi continuamente per stare al passo con i tempi e rispondere in maniera efficace alle necessità delle aziende con lo stesso ed unico obiettivo di sempre: fornire conoscenze, competenze e abilità utili ad orientarsi al meglio nel mondo del lavoro.

Centro di Formazione Fleming

Presso il Centro Fleming viene offerta una gamma di corsi professionalizzanti  rivolti a disoccupati, inoccupati e persone  in condizione di disagio economico, culturale e sociale che vogliono iniziare o completare la propria preparazione professionale nell’ambito della ristorazione, della piccola manutenzione, del restauro di interni, della moda e sartoria, del verde o dell’arte della ceramica, Italiano Lingua straniera.
Il Centro è anche uno degli Sportelli Lavoro del Comune di Milano e integra la propria attività offrendo a coloro che frequentano i corsi e non solo, un percorso di avvicinamento al mondo del lavoro nel rispetto della normativa vigente.
Lo scopo ultimo è quello di offrire a coloro che ne hanno le potenzialità percorsi personalizzati di qualità  finalizzati all’attivazione di tirocini extracurricolari presso le aziende, sottoscrivendo in questo caso un Progetto di Tirocinio ovvero un accordo a tre fra disoccupato, azienda e Comune di Milano nel rispetto della normativa vigente.

Centro di Formazione Fleming - via A. Fleming, 15 - Milano
Tel. 02 884.41458 - Fax 02 884.41463
Orario di apertura segreteria: da lunedì al venerdì dalle 8:30 alle 15:30 (orario continuato)
PLO.fleming@comune.milano.it
web/fleming
Sportello lavoro 
Orario sportello: da lunedì al venerdì dalle 8:30 alle 14:30 (orario continuato)

Centro di Formazione San Giusto

Presso il Centro di Formazione San Giusto vengono proposti corsi di formazione propedeutici all’inserimento lavorativo per persone disabili/invalide in possesso di certificazione di invalidità (L. 68) sulla base di un percorso biennale che si svolge nei laboratori del Centro (laboratori di cucina, elettricità, manutenzione, sartoria, manutenzione del verde), seguito da un anno specifico mirato al lavoro  nell’ambito prescelto dallo studente (ristorazione, grande distribuzione, etc).
Il Centro è anche uno degli Sportelli Lavoro del Comune di Milano e integra la propria attività offrendo a coloro che frequentano i corsi e non solo, un percorso di avvicinamento al mondo del lavoro nel rispetto della normativa vigente.
Lo scopo ultimo è quello di offrire a coloro che ne hanno le potenzialità percorsi personalizzati di qualità finalizzati all’attivazione di tirocini extracurricolari presso le aziende, sottoscrivendo in questo caso un Progetto di Tirocinio ovvero un accordo a tre fra disoccupato, azienda e Comune di Milano nel rispetto della normativa vigente. 
Centro di Formazione San Giusto - via San Giusto, 65 - Milano (entrata da via Ferreri, 1)
Tel. 02 884.41456 - Fax 02 884.41450
Plo.sangiusto@comune.milano.it
web/sangiusto
Sportello lavoro
Orario sportello: da lunedì al venerdì dalle 8:30 alle 14:30 (orario continuato)

Civica Scuola Arte & Messaggio

Presso la Civica Scuola Arte & Messaggio si è consolidata la formazione di competenze innovative con percorsi a sostegno dell’occupabilità, nell’ambito di due tra i principali settori produttivi della città di Milano: Communication Design e Information Technology & New Media, che costituiscono i due dipartimenti in cui la Scuola è organizzata.
Nell’ambito Communication design (Visual design e Garden and Landscape Design) vengono proposti percorsi annuali o biennali di Grafica, Illustrazione, Progettazione di giardini e Vetrinistica –Visual merchandiser e Green Visual Merchandising. 
Per l’Area Information Technology & New media, i corsi si declinano in diversi percorsi  (Strumenti per la comunicazione digitale, Progettazione 4.0, Network Skills - Code Skills, Azienda 4.0, Social Media).
La sede ospita anche corsi del catalogo DIRAMA che comprende moduli di formazione continua o di avvicinamento alle professioni nel settore dell’IT &new Media e Communication Design. La partecipazione prevede la possibilità di acquistare uno o più moduli per costruirsi un proprio percorso personalizzato.
La metodologia didattica si incentra su attività di laboratorio per affinare le competenze professionali anche attraverso esperienze di progettazione direttamente sollecitate da commesse “reali”. 
Al termine dei percorsi curricolari è prevista la possibilità di attivare tirocini presso agenzie o studi professionali, con indennità economica a beneficio del tirocinante. Nella sede è attivo uno spin-off che permette agli studenti che hanno completato il percorso di studi di avviare le proprie attività imprenditoriali e autonome in un ambiente protetto, senza costi di avvio e gestione per un periodo di tre anni.

Civica Scuola Arte & Messaggio - via G. Giusti, 42 - Milano MI
Tel. 02 884.40314 - 02 884.40315 – 02 884.48419 Fax 02 884.40319
PLO.artemessaggio@comune.milano.it
artemessaggio.comune.milano.it

Civica Scuola di Liuteria

La Civica Scuola di Liuteria è il luogo dove si sviluppano e si apprendono le tecniche di costruzione di strumenti ad arco e a pizzico.
I percorsi, di durata pluriennale, si incentrano su attività di laboratorio dedicate alle tecniche costruttive, fortemente integrate da applicazioni tecnologiche in ambito scientifico-tecnologico e da approfondite conoscenze di carattere storico e organologico. Per entrambe le sezioni, la formazione si completa con seminari monografici.        
Al termine dei percorsi lo sbocco professionale è rivolto all’ambito artigianale o alla collaborazione professionale con realtà istituzionali in ambito culturale: musei, conservatori, scuole, ecc. 
La sede ospita aule e laboratori attrezzati, oltre a un museo e una biblioteca.
Civica Scuola di Liuteria - via Noto, 4 - Milano MI
Tel/fax. 02 884.48821 (centralino)
PLO.liutai@comune.milano.it
web/liuteria

Sede Beroldo

Situata in zona Loreto, presso la sede del Liceo Linguistico Manzoni, si erogano corsi di Lingue Europee (Inglese, Francese, Russo, Spagnolo e Tedesco) e Lingue Orientali (Arabo, Cinese, Giapponese e Turco) in fasce orarie pomeridiane e serali e anche lezioni individuali.
L’offerta formativa prevede inoltre corsi di preparazione a certificazioni internazionali: Inglese (BEC, FCE, CAE, IELTS), Francese (DELF), Spagnolo (DELE), Tedesco (Deutsche Zertifikat), Cinese (HSK), Giapponese (JLPT) e Russo (TORFL).
Le aule sono attrezzate con sussidi multimediali e l'approccio didattico è comunicativo e integrato attraverso l’utilizzo di Teams come piattaforma didattica,usata anche per la formazione mista in classe/on line. 
Durante l’anno l’offerta si arricchisce grazie all’organizzazione di seminari, convegni e uscite didattiche.
 
Sede Beroldo - Via Beroldo, 5 - Milano (ingresso da via Deledda, 11)
Tel. 02 884.60044 - 02 884.48579
plo.beroldo@comune.milano.it
web/lingue

Sede Murillo

Presso questa sede vengono erogati corsi di Inglese, Francese, Italiano Lingua Straniera, Spagnolo e Tedesco in fasce orarie prevalentemente serali.
L’offerta formativa prevede anche corsi di preparazione a certificazioni internazionali: Inglese (FCE, CAE e Trinity), Francese (DELF), italiano (CILS). Inoltre, la sede è centro esami nella sessione di giugno per Cils 1 B1 - Cils B2 - Cils3 C1 - Cils 4 C2. Per l'ottenimento delle certificazioni Cils A1 e A2, l'utente si deve rivolgere ai CTP (centri territoriali permanenti). Da settembre, la sede offre la fruizione di un corso mirato alla preparazione di un esame B1 mirato all'ottenimento della cittadinanza italiana.
Le aule sono attrezzate con sussidi multimediali e l'approccio didattico è comunicativo e integrato attraverso l’utilizzo di Moodle, una piattaforma didattica per la formazione mista formazione mista in classe/on line.
Il Centro è dotato di laboratorio linguistico, aule multimediali e spazi studio. È attivo un servizio di prestito libri/DVD.
Sede Murillo - Viale B.S. Murillo 17, 20149 Milano
Tel. 02 884.40134  /6
plo.murillo@comune.milano.it
web/lingue

Sede Pepe

Presso questa sede, situata nel quartiere Isola e adiacente alla stazione Garibaldi FS, vengono erogati corsi di Inglese, Italiano Lingua Straniera e Spagnolo in fasce orarie diurne e serali, di gruppo o individuali. 
L’offerta formativa prevede corsi in presenza e misti (con parte delle lezioni a distanza o online) e offre percorsi di preparazione a certificazioni internazionali: Inglese (FCE, IELTS e Trinity), Italiano lingua straniera (CILS) e Spagnolo (DELE).
Le aule sono attrezzate con strumenti tecnologici multimediali. L'approccio didattico è comunicativo e molti corsi si avvalgono del supporto della piattaforma didattica Moodle per la formazione mista o come arricchimento della didattica tradizionale. 
Il centro è dotato di spazi studio e offre un servizio di prestito e scambio libri/DVD.
Sede Pepe - Via G. Pepe, 40 - 20159 Milano
Tel. 02 884.48421
PLO.pepe@comune.milano.it
web/lingue

Sede XXII Marzo

Presso questa sede vengono erogati corsi di Inglese, Italiano Lingua Straniera e Tedesco in fasce orarie diurne e serali e lezioni individuali One to One.
L’offerta formativa prevede inoltre corsi di preparazione a certificazioni internazionali: Inglese (IELTS e Trinity) e Italiano lingua straniera (CILS).
Le aule sono attrezzate con sussidi multimediali e l'approccio didattico è comunicativo e integrato. Alcuni corsi si svolgono in parte in presenza, in parte online attraverso l’utilizzo di Teams come piattaforma didattica. 
Il centro è dotato di laboratorio linguistico, aule multimediali e spazi studio.
Sono attivi corsi del catalogo Dirama che comprende percorsi di formazione continua nel settore dell’Artigianato artistico (Mosaico e decorazione di interni, Trompe l'oeil). 
Sede XXII Marzo - Corso XXII Marzo, 59/A - Milano
Tel. 02 884.65554 /5
PLO.XXIIMarzo@comune.milano.it
web/lingue

Utilizza i servizi

Portale Economia Urbana e Lavoro

Modalità di accesso al servizio:

Online

Formazione e lavoro per cittadini stranieri

Modalità di accesso al servizio:

Mail
Sportello
Telefono

Concorsi, selezioni, graduatorie

Modalità di accesso al servizio:

Online




