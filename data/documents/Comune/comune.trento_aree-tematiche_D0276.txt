Vendita al dettaglio o raccolta di ordinativi di acquisto presso il domicilio dei consumatori
La vendita al dettaglio o la raccolta di ordinativi di acquisto presso il domicilio dei consumatori, è soggetta a
SCIA
da effettuarsi esclusivamente tramite
SUAP
telematico al Comune in cui la persona fisica o la società intenda esercitare la propria attività. Il soggetto che intende avvalersi per tale esercizio dell'attività di incaricati, ne comunica l'elenco all'autorità di pubblica sicurezza del luogo nel quale ha la residenza o la sede legale e risponde agli effetti civili dell'attività dei medesimi.
Gli incaricati devono essere in possesso dei requisiti morali e professionali nel caso di vendita di prodotti alimentari, di cui all'articolo 5, comma 2 del Decreto legislativo 114/98, i quali sono autocertificati dagli stessi ed allegati nella
SCIA
. L'impresa rilascia un tesserino di riconoscimento alle persone incaricate, che deve ritirare non appena esse perdano i requisiti richiesti dall’articolo 5, comma 2, del Decreto legislativo 114/98.
Il tesserino di riconoscimento deve essere numerato e aggiornato annualmente, deve contenere le generalità e la fotografia dell'incaricato, l'indicazione a stampa della sede e dei prodotti oggetto dell'attività dell'impresa, nonché del nome del responsabile dell'impresa stessa e la firma di quest'ultimo; il tesserino deve essere esposto in modo visibile durante le operazioni di vendita. Le disposizioni concernenti gli incaricati si applicano anche nel caso di operazioni di vendita a domicilio del consumatore effettuate dal commerciante sulle aree pubbliche in forma itinerante.
Il tesserino di riconoscimento è obbligatorio anche per l'imprenditore che effettua personalmente le operazioni disciplinate dal presente articolo. Alle vendite di cui al presente articolo si applicano altresì le disposizioni di cui al decreto legislativo 15 gennaio 1992, numero 50, in materia di contratti negoziati fuori dei locali commerciali.

= Collegamenti =
[https://www.comune.trento.it/Aree-tematiche/Attivita-economiche/Commercio-su-area-privata/Forme-speciali-di-vendita/Vendita-a-domicilio-dei-consumatori/Nuova-apertura-attivita-di-vendita-presso-il-domicilio-dei-consumatori](Nuova apertura attività di vendita presso il domicilio dei consumatori)
Informazioni per presentare, tramite
Suap
telematico, la
Scia
per la vendita presso il domicilio dei consumatori.
Servizio di competenza:
EDILIZIA PRIVATA E SUAP
- - -
[https://www.comune.trento.it/Aree-tematiche/Attivita-economiche/Commercio-su-area-privata/Forme-speciali-di-vendita/Vendita-a-domicilio-dei-consumatori/Subingresso-nell-attivita-di-vendita-presso-il-domicilio-dei-consumatori](Subingresso nell'attività di vendita presso il domicilio dei consumatori)
Informazioni per presentare, tramite
SUAP
telematico, la
S.C.I.A.
relativamente ad un subingresso nell'attività di vendita presso il domicilio dei consumatori.
Servizio di competenza:
EDILIZIA PRIVATA E SUAP