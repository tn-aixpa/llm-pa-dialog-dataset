Riprende la manifestazione “Alla Scoperta della Città con Erchemperto”, il ciclo di visite guidate al centro storico ed ai monumenti della città di Salerno organizzato dall’Associazione Culturale Erchemperto, che si terrà tutte le domeniche dal 10 marzo al 5 maggio. La manifestazione ha ottenuto il patrocinio morale del Comune di Salerno.
Le passeggiate, alla scoperta di Salerno, sveleranno temi insoliti e luoghi poco noti del centro storico. Sarà un'occasione per immergersi nella storia e nelle curiosità della città, accompagnati da guide esperte e appassionate. Ogni passeggiata condurrà alla scoperta di angoli nascosti, dettagli architettonici curiosi, storie e leggende legate alla tradizione locale. Sarà un viaggio alla scoperta delle bellezze artistiche e storiche del centro storico.
Tutte le domeniche i soci di Erchemperto attendono i visitatori alle ore 10 dal Comune di Salerno, eccetto che per la data del 14 aprile dove l’appuntamento sarà direttamente in loco.
La partecipazione è gratuita, ma per ogni visita l’associazione chiede di donare, almeno 1 euro, che invierà a 7 bambini orfani afghani che “hanno adottato”.