Cosa fare per l'aggiornamento della tessera elettorale o in caso di esaurimento degli spazi, smarrimento, furto,  deterioramento oppure per ottenere in autonomia il tuo attestato di voto.
[]()
​Aggiornamento tessere elettorali
La tessera elettorale riporta i dati dell’elettore, il numero e l’indirizzo della sezione. Per essere ammesso al voto ogni elettore dovrà esibire la tessera elettorale, assieme ad un documento di identità personale, presso il seggio di votazione indicato sulla tessera stessa.
Gli elettori sprovvisti di tessera elettorale possono richiederne il rilascio all’ufficio Elettorale di piazza Fiera, 17 mentre in caso di cambio di abitazione all’interno del comune l’Ufficio Elettorale provvede a consegnare tramite messo un tagliando adesivo, da applicare alla tessera elettorale che riporta la nuova residenza e il nuovo seggio elettorale di appartenenza.
Per poter esercitare il diritto di voto è quindi importante che ogni elettore sia in possesso di una tessera elettorale che riporti i dati aggiornati della residenza dell’elettore e della sezione in cui potrà recarsi a votare.
Nei casi in cui la propria tessera non riporti la nuova residenza ci si può rivolgere all’Ufficio Elettorale di Piazza Fiera, 17 che fornirà i chiarimenti del caso.
[]()
Smarrimento, furto, deterioramento o esaurimento dei diciotto spazi della tessera elettorale
In caso di furto o smarrimento si può richiedere il duplicato all’ufficio elettorale del Comune di Trento in Piazza Fiera, 17. Si può ottenere il duplicato anche in caso di deterioramento della tessera: basterà presentarsi all’Ufficio Elettorale con la vecchia tessera da restituire. Nei casi in cui non sia possibile il rilascio di una nuova tessera, l’Ufficio Elettorale di piazza Fiera e le circoscrizioni suburbane potranno comunque rilasciare agli interessati un attestato sostitutivo da presentare al seggio e valevole esclusivamente per la singola elezione. Si possono pertanto richiedere, all’Ufficio Elettorale, i duplicati e gli attestati sostituivi della tessera elettorale, mentre presso le circoscrizioni suburbane è possibile il rilascio dei soli attestati sostitutivi.
[]()
[/Comune/Organizzazione-comunale/Organigramma/Articolazioni-interne/Elettorale](Contatti ufficio Elettorale)
0461 884298  884299
[mailto:ufficio.elettorale@comune.trento.it](ufficio.elettorale@comune.trento.it)
[mailto:elettorale@pec.comune.trento.it](elettorale@pec.comune.trento.it)