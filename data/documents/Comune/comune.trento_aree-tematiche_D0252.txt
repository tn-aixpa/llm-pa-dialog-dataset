Come arrivare a Trento in treno, aereo, auto, camper e pullman.
[]()
In treno
Trento, situata sull'asse ferroviario del Brennero, è diventata un crocevia tra città come Verona e Innsbruck ed è servita da treni a lunga percorrenza ad alta velocità.
[/Aree-tematiche/Cultura-e-turismo/Visitare/Altri-siti-di-interesse-turistico/Piazza-Dante](La stazione)
si trova in Piazza Dante, vicinissima al centro storico. Da qui si possono raggiungere le altre località attraverso la rete di trasporti extraurbani che offre linee di treni locali ed un servizio di autobus che raggiunge tutti i paesi del territorio. Infatti, al suo interno è situata la diramazione per la linea della Valsugana e quella di
[http://www.ttesercizio.it/Treno/](Trento-Malè)
, che porta in Val di Sole. Inoltre, in occasione del Natale sono previsti treni speciali riservati ai visitatori dei tradizionali mercatini natalizi. Per orari e tariffe è necessario consultare il sito ufficiale di
[http://www.trenitalia.com/tcom-en](Trenitalia)
, della
[https://www.obb-italia.com/de/](OBB)
, le ferrovie austriache, o della
[http://www.bahn.de/p/view/index.shtml](DB)
, le ferrovie tedesche.
[]()
In aereo
Trento possiede il proprio aeroporto,
[http://www.aeroportocaproni.it/](l'Aeroporto Gianni Caproni)
, il quale è aperto però solo al traffico di piccoli aerei da turismo. La città rimane comunque facilmente raggiungibile da quattro mete aeroportuali: Bolzano, Verona, Venezia e Bergamo. In particolare, gli aeroporti di Verona, Bergamo e Venezia sono collegati alle maggiori località turistiche da un servizio di transfer attivo nelle giornate di sabato e domenica (da dicembre ad aprile). Di seguito elencati gli aeroporti con relative distanze dalla città di Trento:
[http://www.aeroportoverona.it/passeggeri_t5/](Verona-Villafranca “Valerio Catullo”)
VRN (+39 045 8095666). Aeroporto di grandi dimensioni da cui è possibile raggiungere Trento in circa un'ora attraverso l'autostrada A22. Dispone di collegamenti quotidiani con Roma, Palermo, Catania, Olbia, Cagliari, Bari e Napoli oltre che con le principali città europee. Vi operano le maggiori compagnie tra cui Air Italy, Lufthansa, Air Dolomiti, Air France, British Airways, EasyJet e Meridiana Fly. E' disponibile un servizio di aerobus tutti i giorni ogni venti minuti verso la stazione ferroviaria di Verona. Sono presenti anche alcune compagnie di autonoleggio. (90 km)
[http://www.veniceairport.it/](Venezia “Marco Polo”)
VCE (+39 041 2606111). Offre più di mille collegamenti settimanali con tutte le principali città italiane ed europee. E' collegato alla stazione ferroviaria di Mestre tramite autobus di linea e al suo interno operano otto compagnie di autonoleggio. Si può raggiungere il Trentino in circa 2 ore attraverso le autostrade (A4 fino a Verona e poi A22 in direzione nord) oppure con la SS47 della Valsugana da Cittadella. (163 km)
[http://www.sacbo.it/](Bergamo-Orio al Serio “Caravaggio”)
BGY (+39 035 326323). Principale scalo italiano per le compagnie low cost, questo aeroporto è collegato via autobus con le città di Bergamo, Milano, Brescia e Monza ed ospita numerose società di noleggio auto. Si arriva in Trentino in circa 2 ore attraverso le autostrade A4 e A22. (180 km)
Linate (223 km, traffico nazionale ed europeo di breve raggio)
Malpensa (265 km, tratte intercontinentali)
[]()
In auto
Per auto, moto e camper la via di riferimento è l'Autostrada Brennero-Modena A22, collegata a sud con la A1 Milano-Napoli e la A4 Milano-Venezia. I caselli autostradali sono tre: Trento Sud, Trento Centro (solo entrata) e Trento Nord. Inoltre, Trento è anche raggiungibile da Milano attraverso la SS42 Tonale e Mendola, da Verona con la SS12 Abetone e Brennero, e da Venezia con la SS47 Valsugana. La rete viaria del Trentino presenta generalmente strade ampie e comode, e la viabilità è assicurata in tutti i mesi dell’anno; anche in inverno le condizioni di percorrenza sono tenute sotto costante controllo. Tuttavia, indicativamente da novembre ad aprile, tutte le auto devono montare gomme da neve oppure tenere a bordo catene da neve.
Per chi alloggia in un albergo in centro storico
, è possibile sostare temporaneamente (max 30 minuti) nell'area prospiciente alla struttura per effettuare le  operazioni di carico/scarico, indicando in modo ben visibile l'orario di arrivo e l'albergo in cui si pernotta. Si consiglia inoltre di verificare preventivamente con il gestore della struttura prescelta la possibilità di rilascio di un permesso per parcheggiare in zona ZTL.
[]()
Dove parcheggiare
Al fine di raggiungere il centro storico di Trento, Zona a Traffico Limitato, è possibile sostare nei numerosi parcheggi situati intorno al centro cittadino. In particolare, gli spazi di sosta a pagamento sono delimitati da strisce blu e situati nelle vie principali e più centrali della città. Per informazioni sulle tariffe, sugli orari di applicazione e la planimetria visitare il sito di
[http://www.trentinomobilita.it/parcheggi-strisce-blu/trento](Trentino Mobilità)
. Sono inoltre presenti
[http://www.comune.trento.it/Citta/Come-orientarsi/Parcheggi/Parcheggi-in-struttura](parcheggi in struttura privata a pagamento)
di cui alcuni custoditi. Particolarmente comodi per la visita del centro storico sono:
[http://www.comune.trento.it/Citta/Come-orientarsi/Parcheggi/Parcheggi-in-struttura/Garage-Parcheggio-Duomo-P5](Garage Parcheggio Duomo – P5)
,
[http://www.comune.trento.it/Citta/Come-orientarsi/Parcheggi/Parcheggi-in-struttura/Garage-Torre-Verde](Garage Torre Verde)
,
[http://www.comune.trento.it/Citta/Come-orientarsi/Parcheggi/Parcheggi-in-struttura/Garage-piazza-Fiera-P4](Garage piazza Fiera – P4)
,
[http://www.comune.trento.it/Citta/Come-orientarsi/Parcheggi/Parcheggi-in-struttura/Garage-Autorimessa-Europa](Garage Autorimessa Europa)
e
[http://www.comune.trento.it/Citta/Come-orientarsi/Parcheggi/Parcheggi-in-struttura/Garage-Autosilo-Buonconsiglio-P3](Garage Autosilo Buonconsiglio – P3)
.
Molteplici anche i
[http://www.comune.trento.it/Citta/Come-orientarsi/Parcheggi/Parcheggi-per-camper](parcheggi riservati ai camper)
con aree attrezzate per scarico e rifornimento di acqua ed un'apposita area attrezzata in Via Fersina; nel centro cittadino, in via Dogana 14 a pochi passi dalla stazione ferroviaria, si trova il parcheggio custodito per biciclette "Stazione di Trento". Quest'area protetta e attrezzata per la sosta di lunga durata delle biciclette è in una zona strategicamente importante per la città e permette di spostarsi comodamente con un mezzo eco-friendly, raggiungendo in pochi minuti il centro storico.
Vedi
[http://www.comune.trento.it/Citta/Come-orientarsi/Parcheggi/Mappa-parcheggi](mappa dei parcheggi pubblici e privati)
[]()
Mobilità urbana ed extraurbana
Per quanto riguarda la mobilità urbana, questa è capillare ed efficacemente strutturata, consentendo di raggiungere Trento e i suoi dintorni in modo pratico e veloce. Come per i trasporti urbani, anche quelli extraurbani sono gestiti dalla società
[https://www.trentinotrasporti.it/](Trentino Trasporti)
(per orari e tariffe è necessario consultare il sito ufficiale). Trento è quindi collegata a tutte le località della provincia da un efficiente servizio di
[http://www.ttesercizio.it/Extraurbano/](pullman di linea)
che consente a chi non dispone di un proprio mezzo di trasporto di raggiungere comodamente qualsiasi località del Trentino. Esiste inoltre un collegamento diretto plurisettimanale fra Trento ed alcune città europee (tra cui Praga, Vienna, Innsbruck, Salisburgo, Monaco, Berlino); in alcuni periodi dell'anno, lo stesso servizio viene effettuato verso alcune città italiane. La stazione delle autocorriere (tel. 0461/983627) si trova in Via Pozzo a cento metri dalla stazione ferroviaria.