Sono soggetti ad autorizzazione paesaggistica di competenza del Sindaco, nelle aree di tutela ambientale, gli interventi elencati nell'art. 64 comma 4 della L.P. 15/2015.
E' soppresso l'obbligo di richiedere l'autorizzazione paesaggistica per il taglio di piante d'alto fusto all'interno dei centri abitati.
Il rilascio dell'autorizzazione a fini di tutela del paesaggio NON è atto che autorizza l’esecuzione dei lavori; per la realizzazione delle opere dovrà essere presentata - qualora richiesta dalla legge – comunicazione, SCIA o domanda di permesso di costruire.
L'autorizzazione paesaggistica è efficace per cinque anni dal rilascio. Con Legge provinciale 13 maggio 2020, n. 3, cd. “Ripartenza Trentino 2”, in ragione della situazione eccezionale venutasi a creare in conseguenza della pandemia di COVID-19, è stato tuttavia disposto che
fino al 31 dicembre 2021
le autorizzazioni paesaggistiche sono efficaci per sette anni dal loro rilascio.
Se l'autorizzazione è necessaria per l'esecuzione di un intervento soggetto a permesso di costruire o a SCIA, la scadenza dell'autorizzazione paesaggistica coincide con quella del titolo abilitativo edilizio, anche nel caso di proroga del titolo.
Qualora, per apportare varianti progettuali al medesimo intervento, è necessario chiedere un nuovo titolo edilizio, è richiesta una nuova autorizzazione paesaggistica.

= Collegamenti =
[https://www.comune.trento.it/Aree-tematiche/Attivita-edilizia/Autorizzazioni-paesaggistiche-di-competenza-del-Sindaco/Autorizzazione-paesaggistica-del-Sindaco](Autorizzazione paesaggistica del Sindaco)
Tutte le informazioni e la modulistica necessaria per presentare la domanda di Autorizzazione paesaggistica al Sindaco sono disponibili su
[https://servizi.comune.trento.it/Servizi/Richiesta-autorizzazione-paesaggistica-al-sindaco](Catalogo servizi)
del Comune di Trento.
Servizio di competenza:
EDILIZIA PRIVATA E SUAP