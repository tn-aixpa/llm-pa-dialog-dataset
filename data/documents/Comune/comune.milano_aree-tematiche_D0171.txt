Passi carrabili

La modifica del piano stradale per facilitare l'accesso dei veicoli alla proprietà privata è un’occupazione di suolo pubblico soggetta al pagamento del canone COSAP.
Soggetti obbligati
Il soggetto obbligato è generalmente il titolare del provvedimento di concessione all'occupazione di spazio pubblico, ovvero il proprietario delle aree private cui si accede tramite il passo carrabile oppure chi ha titolo al suo utilizzo.
Realizzazione dell’opera
La realizzazione di un passo carrabile è eseguita a cura del Comune di Milano a spese del richiedente (deposito cauzionale). In alternativa, può essere richiesto all’operatore di provvedere autonomamente, previa autorizzazione e consegna delle aree, alla realizzazione dei lavori.
Costi per il rilascio dell’autorizzazione

marca da bollo da € 16,00* per la richiesta;
marca da bollo da € 16,00* per il ritiro della concessione;
spese istruttorie per l'autorizzazione alla posa di nuovi passi carrabili (temporanei o permanenti) nonché per la voltura delle autorizzazioni già rilasciate: € 50,00
canone COSAP, se dovuto
deposito cauzionale (se dovuto) a garanzia dell'integrità del suolo pubblico o dei costi sostenuti dall'Amministrazione per la realizzazione dei nuovi passi carrabili.

Installazioni accessorie
Per aumentare la fruibilità e sicurezza dei passi carrabili è possibile chiedere l’autorizzazione per:

tracciatura della segnaletica orizzontale per evidenziare il passo carrabile
specchio parabolico.

Acquisto ed esposizione del cartello

Il cartello di passo carrabile può essere acquistato nei negozi specializzati (tipografie, stamperie, ecc.) solo dopo aver ottenuto il numero di autorizzazione che dovrà essere riportato sopra.
Il cartello deve essere collocato sulla linea di confine tra la proprietà privata relativa al passo carrabile e la pubblica via, ben evidente per chi transita sulla strada.
Inefficacia del divieto
Il divieto è inefficace se il cartello:

non trova riscontro nella simbologia, nelle dimensioni, nei colori e nelle forme previsti dalle norme regolamentari
è privo dell’indicazione dell'ente proprietario della strada che rilascia l'autorizzazione e degli estremi della strada stessa.

In questi casi non insorge alcun obbligo a carico degli utenti della strada (vedi Direttiva del Ministero dei Lavori Pubblici del 24 ottobre 2000).
Sanzioni
L'impiego di segnaletica non regolamentare costituisce inoltre illecito amministrativo con conseguenti sanzioni a carico dei contravventori.

Rinuncia o revoca

Qualora il passo carrabile non venisse più utilizzato o il locale/area non fosse più idoneo alla circolazione o stazionamento dei veicoli, il proprietario è tenuto a presentare richiesta di rinuncia all'autorizzazione che prevede, a cura e a spese del rinunciatario, la rimozione:

del cartello
dello scivolo sul marciapiede

secondo indicazioni che verranno impartite dagli uffici comunali.
Pagamento del canone COSAP
Il versamento del canone COSAP è dovuto fino alla formale accettazione della rinuncia alla relativa concessione da parte del titolare e all'avvenuto ripristino della sede stradale effettuata dal Comune, le cui spese risulteranno a carico del richiedente.
Revoca
Gli uffici competenti, in collaborazione con la Polizia Locale, effettuano sopralluoghi per accertare eventuali situazioni di inidoneità, di fronte alle quali viene revocata l’autorizzazione.

Utilizza i servizi

Apertura di un nuovo passo carrabile

Modalità di accesso al servizio:

PEC

Passi carrabili temporanei per cantieri

Modalità di accesso al servizio:

PEC

Passi carrabili: scheda di verifica tecnica e normativa

Modalità di accesso al servizio:

Sportello

Richieste per passi carrabili esistenti

Modalità di accesso al servizio:

PEC




