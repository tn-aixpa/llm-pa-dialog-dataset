[](Descrizione)
Descrizione
Qualora un soggetto proprietario, possessore o detentore a qualsiasi titolo di un bene voglia intervenire su un immobile o un’area tutelati dal punto di vista paesaggistico, è necessario che, oltre al titolo edilizio previsto per la tipologia di intervento, richieda l’autorizzazione paesaggistica.
L’amministrazione preposta al rilascio dell’autorizzazione paesaggistica è la regione ovvero un ente pubblico da essa delegato (Comune, Ente Parco, Provincia). La necessità dell’autorizzazione viene verificata caso per caso, anche con riferimento alla tipologia dell’intervento.
Alcuni interventi, definiti “di lieve entità”, sono soggetti ad autorizzazione paesaggistica semplificata.
L’Autorizzazione Paesaggistica può essere:
Semplificata (Allegato B del DPR 31/17)
Ordinaria (Art. 146 DEL D.Lgs 42/04)
Accertamento di Compatibilità Paesaggistica (Art. 167 D.Lgs 42/04)
NB: Tale autorizzazione non costituisce titolo edilizio.
Per ottenere l'autorizzazione occorre compilare l'istanza, con gli allegati richiesti e presentarla (compresi allegati) e con la dichiarazione sostitutiva per marca da bollo, presente tra i documenti correlati a questo procedimento.
L'istanza va presentata nei seguenti modi:
via pec all'indirizzo protocollosuap@pec.comune.salerno.it
Si precisa che la marca da bollo va apposta solo sulla dichiarazione sostitutiva per marca da bollo.
Si informa che dal 03/07/2023 sarà possibile presentare istanza di AUTORIZZAZIONE PAESAGGISTICA solo utilizzando uno dei moduli in formato editabile scaricabili da questa pagina:
ISTANZA DI AUTORIZZAZIONE PAESAGGISTICA ORDINARIA
ISTANZA DI AUTORIZZAZIONE PAESAGGISTICA SEMPLIFICATA
ISTANZA DI ACCERTAMENTO DELLA COMPATIBILITA’ PAESAGGISTICA (ex art. 167 Dlgs. 42/2004)
Si precisa, inoltre, che è necessario compilare e sottoscrivere i suddetti moduli in ogni loro parte.
A far data dal 03/07/2023 non saranno più accettate istanze difformi da quanto sopra indicato.
Autorizzazione paesaggistica
Legale Rappresentate/Amministratore/ Titolare di società /Esercente Attività Produttiva
Per ottenere l'autorizzazione occorrono:
Modello di richiesta debitamente compilato;
Documento di riconoscimento in corso di validità;
Ricevuta pagamenti PagoPA e Dichiarazione sostitutiva per marca da bollo;
Pagamento di Diritti di Istruttoria e Segreteria di € 250,00:
E' possibile pagare
solo ed esclusivamente
tramite il sistema
PagoPA
raggiungibile al seguente link
[https://servizi.comune.salerno.it/web/pagamenti](https://servizi.comune.salerno.it/web/pagamenti/)
e scegliere la sezione "Urbanistica".
Il servizio offre la possibilità di pagare sia online che stampare il bollettino PagoPA per pagarlo nei punti abilitati. Per tutte le info visitare la pagina
[https://servizi.comune.salerno.it/web/pagamenti/info](https://servizi.comune.salerno.it/web/pagamenti/info)
Successivamente, per effettuare i pagamenti, selezionare in base alla tipologia "Diritti di Segreteria Urbanistica" e "Diritti di Istruttoria Urbanistica":
€100,00 (Euro cento/00) per il pagamento dei diritti di Segreteria con causale  - "Rilascio Autorizzazione Paesaggistica"
€150,00 (Euro centocinquanta/00) per il pagamento dei diritti di Istruttoria con causale  - "Rilascio Autorizzazione Paesaggistica"
Gli importi risultano precompilati selezionando come Oggetto "Autorizzazione paesaggistica ed accertamento di conformità paesaggistica"
N°1
marca da bollo da 16€
da apporre sulla Dichiarazione sostitutiva
L'ammontare degli importi è stato stabilito con Delibera di Giunta Comunale n.3 del 11/01/2023 - tabella 1 allegata alla Delibera.
Autorizzazione paesaggistica ordinaria
Il richiedente presenta al soggetto competente al rilascio dell’autorizzazione apposita istanza, corredata dalla necessaria documentazione progettuale e dalla relazione paesaggistica. L’amministrazione competente esamina l’istanza, se necessario richiede integrazioni. L’amministrazione provvede entro 40 giorni alla trasmissione di tale documentazione alla Soprintendenza, accompagnandola con una relazione tecnica illustrativa e con una proposta di provvedimento, nonché dando comunicazione all’interessato dell’avvio del procedimento e dell'avvenuta trasmissione degli atti al Soprintendente. Il Soprintendente, ricevuta la documentazione, esprime sulla richiesta il proprio parere vincolante, comunicandolo all’amministrazione entro i 45 giorni successivi alla ricezione degli atti.
In caso di parere negativo, il Soprintendente comunica agli interessati il preavviso di provvedimento negativo, ai sensi delle vigenti disposizioni di legge in materia di procedimento amministrativo.
Entro 20 giorni dalla ricezione del parere del Soprintendente, l’amministrazione competente provvede in conformità.
L’autorizzazione paesaggistica è immediatamente efficace, e tale rimane per un periodo di 5 anni; trascorso questo termine è necessario ottenere una nuova autorizzazione.
Autorizzazione paesaggistica semplificata
Il richiedente presenta all’amministrazione competente al rilascio dell’autorizzazione l’apposita istanza, costituita dalla relazione paesaggistica semplificata. Se per l’intervento da autorizzare si fa riferimento allo sportello unico per le autorità produttive, si potrà presentare la domanda a quest’ultimo. L’amministrazione competente al rilascio dell’autorizzazione procede all’esame della richiesta e della relazione paesaggistica. Se la valutazione è negativa ne dà immediata comunicazione al richiedente. Se la valutazione è positiva, l’amministrazione procede entro 30 giorni all’invio della documentazione alla Soprintendenza. Il Soprintendente, una volta ricevuta la documentazione, si esprime in merito alla richiesta con parere vincolante, e lo comunica all’amministrazione entro i 25 giorni successivi alla ricezione degli atti. Se il parere è negativo, la Soprintendenza ne dà immediata comunicazione all’interessato.
Se il parere è positivo, il Soprintendente ne dà notizia all’amministrazione, che comunica entro 5 giorni al soggetto interessato l’esito della richiesta.
Se ne ha competenza, l’amministrazione rilascia contestualmente anche il titolo edilizio.
L’autorizzazione è immediatamente efficace, e ha validità di 5 anni. Trascorso questo termine, è necessario ottenere una nuova autorizzazione.
Attivo
Settore Sportello Unico Attività Produttive e Mercati