Informazioni sulle vendite presentate al pubblico come occasioni particolarmente favorevoli.
Riguardano le vendite speciali, straordinarie, di saldi, di fine stagione, di promozione, di liquidazione, di realizzo, di rimanenze di magazzino a prezzi scontati o ribassati che vengono presentate al pubblico come occasioni particolarmente favorevoli per gli acquirenti.
Si distinguono in due tipologie:
VENDITA FAVOREVOLE (liberamente denominata SALDI, FINE STAGIONE, LIQUIDAZIONE, ecc.). Questa forma di vendita non può avere una durata superiore a 60 giorni. Fra una vendita e l’altra devono trascorrere almeno 30 giorni. Queste vendite si effettuano mediante comunicazione da presentare alla Camera di Commercio, industria, artigianato ed agricoltura di Trento e, per conoscenza, al Comune, almeno 15 giorni prima dell’inizio delle vendite stesse, utilizzando l’apposito modulo.
VENDITA PROMOZIONALE. È libera durante tutto il corso dell’anno e non è soggetta a limiti temporali. Nella pubblicità non possono essere utilizzate frasi (come “saldi, vendita di fine stagione, liquido tutto, ...”) che possono indurre il consumatore in confusione rispetto alle altre tipologie di vendita. Per queste vendite non è più necessaria la previa comunicazione alla Camera di commercio ed al Comune competente per territorio.