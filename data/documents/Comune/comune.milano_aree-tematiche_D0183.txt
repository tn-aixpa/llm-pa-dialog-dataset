Sosta regolamentata non residenziale

Novità sosta a Milano

Sosta in AreaC: Centro storico e Cerchia dei Bastioni

Da novembre 2023 la sosta a pagamento, in vigore tutti i giorni della settimana tra le 8:00 e le 19:00, è consentita per una durata massima di due ore per ambito di sosta senza possibilità di estensione.

Sosta nella Cerchia extra filoviaria

Da settembre 2023 la sosta a pagamento è stata progressivamente estesa dal lunedì al sabato - festivi esclusi - dalle 8:00 alle 19:00 (oggi è attiva dal lunedì al venerdì con orario 8:00-13:00).

Per maggiori dettagli sulla sosta regolamentata visita il sito di Atm[www.sitoatm.it]

Il sistema della sosta a Milano

In vaste aree della città la sosta è sottoposta a regolamentazione con pagamento e/o riserva di spazi per i residenti ed equiparati.
Gli spazi di sosta e le relative limitazioni sono facilmente riconoscibili perché contrassegnati da strisce colorate:

strisce gialle
	- per residenti ed equiparati che espongono il contrassegno rilasciato dall'Amministrazione comunale
	- per carico e scarico
strisce blu
	- per la sosta a rotazione soggetta a pagamento di tariffa oraria, definita all'ambito di sosta di appartenenza
	- gli ambiti hanno tariffe, orari e durate diverse
strisce bianche
	- indicano i parcheggi gratuiti.

Le strisce gialle e blu sono accompagnate dalla segnaletica verticale che riporta ambiti, tariffe e modalità di sosta.

Sosta gratuita e agevolata nelle aree regolamentate

In tutte le aree regolamentate la sosta è gratuita per:

i veicoli di residenti ed equiparati (solo se indicato esplicitamente dalla segnaletica verticale)
i veicoli muniti di contrassegno per invalidi
i veicoli delle Forze dell'Ordine
i veicoli per i quali sono previste deroghe particolari, muniti di apposito contrassegno. Per tutti i dettagli clicca in questa pagina sul servizio Pass per la sosta gratuita non residenziale
auto elettriche in possesso del Pass per sostare nelle strisce gialle e strisce blu. Per maggiori informazioni clicca in questa pagina sul servizio Pass per la sosta gratuita di auto elettriche.

Agevolazioni
Esistono poi abbonamenti mensili e tessere a scalare agevolati per particolari categorie di lavoratori costretti a utilizzare il veicolo privato per gli spostamenti di lavoro.
Le categorie che possono chiedere un pass per la sosta agevolata sono elencate in questa pagina alla voce Utilizza i servizi.
Per conoscere in dettaglio agevolazioni e relative tariffe visita il sito ATM »

Durata e tariffe della sosta

Le caratteristiche di ogni ambito di sosta sono specificate nella segnaletica verticale. Durata e tariffe possono variare in base alla zona, così come le deroghe applicate.
Informazioni sui singoli ambiti si trovano sul sito di ATM »

​​​​​​​Come si paga la sosta

Il pagamento è facile grazie alle numerose modalità disponibili: app, abbonamenti, parcometri, sms... Il sito ATM descrive tutte le modalità di pagamento »
Come dimostrare il pagamento della sosta

Tagliandi e contrassegni
- esporre il titolo all'interno del veicolo in posizione visibile

pagamenti via App
	- gli operatori verificano la transazione in tempo reale con strumenti informatici.

La sosta a pagamento su strada è regolamentata dal sistema Sosta Milano e gestita da ATM per conto del Comune. Le tariffe orarie sono fissate dalla Deliberazione del Consiglio Comunale n. 31 del 23 luglio 2013 e successivamente modificate dalla Delibera di Giunta Comunale n. 2292 del 29 dicembre 2016.

Utilizza i servizi

Area per carico e scarico merci

Modalità di accesso al servizio:

Sportello

Pass per la sosta gratuita non residenziale

Modalità di accesso al servizio:

Online
Mail

Sosta temporanea gratuita presso strutture ricettive

Modalità di accesso al servizio:

PEC
Mail
Sportello
Posta

Allegati

Planimetria Sosta Regolamentata 15-10-2020 (pdf - 11458.003 KB)

Riferimenti normativi

Deliberazione Consiglio Comunale n. 31 del 23-07-2013
Deliberazione Giunta Comunale n. 2292 del 29-12-2016

Argomenti:

Parcheggi e sosta




