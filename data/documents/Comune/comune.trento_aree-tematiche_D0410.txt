Costruzione, autorizzazione all'esercizio e modifica di strutture ambulatoriali.
L’attivazione o la modificazione di strutture sanitarie e/o socio-sanitarie private che erogano prestazioni di assistenza specialistica in regime ambulatoriale ivi comprese quelle riabilitative, di diagnostica strumentale e di laboratorio e l’esercizio di attività sanitaria all’interno delle stesse è soggetto ad autorizzazione.
La competenza comunale riguarda le strutture private che erogano prestazioni nell’ambito delle seguenti funzioni operative:
Assistenza specialistica ambulatoriale e relative funzioni sanitarie (ad esempio: cardiologia, dermatologia, oculistica, ostetricia-ginecologia, pneumologia ecc.)
Servizi di medicina di laboratorio (laboratori di analisi e punti di prelievo)
Attività di diagnostica per immagini (radiologia, risonanza magnetica)
Attività di recupero e rieducazione funzionale
Centri ambulatoriali di riabilitazione
Centro di salute mentale
Consultorio familiare
Ambulatorio chirurgico
Ambulatorio odontoiatrico
Centro dialisi
L'iter definito dal Regolamento provinciale in materia di autorizzazione e accreditamento delle strutture sanitarie prevede la preventiva acquisizione di due distinti provvedimenti autorizzatori:
Autorizzazione alla “costruzione”
Autorizzazione all’esercizio di attività sanitaria e/o socio-sanitaria.
Anche la modifica di strutture ambulatoriali già autorizzate all’esercizio di attività sanitaria e/o socio-sanitaria in relazione a interventi strutturali, ampliamento delle funzioni, trasformazioni o trasferimenti ad altra sede, deve essere preventivamente autorizzato.
Una struttura sanitaria è definibile
ambulatorio
quando l’attività fa capo ad una persona giuridica (società o associazioni) o ad una persona fisica non abilitata all’esercizio della professione sanitaria. L’ambulatorio si configura come struttura sanitaria con individualità e organizzazione propria ed autonoma in cui il profilo organizzativo prevale su quello professionale del singolo sanitario. È una struttura ad elevata complessità anche in relazione ai profili professionali che vi operano nonché alle prestazioni sanitarie e procedure diagnostiche e terapeutiche esercitate, nella quale deve essere garantita la presenza di un direttore sanitario.
Gli ambulatori possono essere mono o polispecialistici.
Consulta le schede informative relative alla fattispecie di interesse, nell’ambito delle quali vengono descritti gli iter procedurali e la modulistica necessaria:
Costruzione di una nuova struttura sanitaria
Esercizio di attività sanitaria
Modifica di strutture ambulatoriali già autorizzate

= Collegamenti =
[https://www.comune.trento.it/Aree-tematiche/Attivita-economiche/Strutture-sanitarie-e-socio-sanitarie/Ambulatori/Costruzione-di-una-nuova-struttura-sanitaria](Costruzione di una nuova struttura sanitaria)
Infromazioni inerenti modulistica e procedure per l'attivazione di una nuova struttura ambulatoriale
Servizio di competenza:
SOSTENIBILITA' E TRANSIZIONE ECOLOGICA
- - -
[https://www.comune.trento.it/Aree-tematiche/Attivita-economiche/Strutture-sanitarie-e-socio-sanitarie/Ambulatori/Esercizio-di-attivita-sanitaria-e-o-socio-sanitaria](Esercizio di attività sanitaria e/o socio sanitaria)
Informazioni riguardanti modulistica e procedure per l'ottenimento dell'autorizzazione all'esercizio di attività sanitaria e/o socio-sanitaria all'interno di strutture ambulatoriali.
Servizio di competenza:
SOSTENIBILITA' E TRANSIZIONE ECOLOGICA
- - -
[https://www.comune.trento.it/Aree-tematiche/Attivita-economiche/Strutture-sanitarie-e-socio-sanitarie/Ambulatori/Modifica-di-strutture-ambulatoriali-gia-autorizzate](Modifica di strutture ambulatoriali già autorizzate)
Infromazioni inerenti modulistica e procedure per la modificazione di strutture ambulatoriali già autorizzate all'esercizio di attività sanitaria e/o socio-sanitaria.
Servizio di competenza:
SOSTENIBILITA' E TRANSIZIONE ECOLOGICA