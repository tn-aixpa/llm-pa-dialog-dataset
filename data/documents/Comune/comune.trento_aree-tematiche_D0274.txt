La pagina contiene informazioni per l'accesso ai contributi per attività culturali
Il Comune di Trento, nel quadro degli obiettivi di sviluppo sociale, civile e culturale dei propri cittadini, opera per il raggiungimento della massima diffusione possibile, compatibilmente con le risorse finanziarie disponibili, delle attività di promozione, formazione e produzione culturale, in una prospettiva prevalente di sostegno, tutela, valorizzazione e coordinamento dei soggetti operanti sul territorio e del ruolo sociale del libero associazionismo e del volontariato.
Il Comune di Trento eroga benefici a:
soggetti senza fini di lucro operanti nel settore culturale, con sede legale nel territorio comunale e per attività che si svolgono prevalentemente nel territorio comunale;
a soggetti di cui il Comune è socio fondatore o statutario;
a soggetti che realizzano attività fuori dal territorio comunale, ma perseguono lo sviluppo culturale della popolazione locale e/o rafforzano la proiezione culturale e turistica dell’immagine della città di Trento;
a soggetti con sede fuori del Comune di Trento, ma che realizzano attività di rilevante interesse pubblico nel territorio comunale.
I benefici erogati hanno natura di:
contributi: quando i benefici sono diretti a favorire attività e/o iniziative per le quali il Comune si assume una parte dell’onere complessivo, in misura non superiore all’80% della spesa prevista;
vantaggi economici: quando i benefici sono riferiti all’utilizzo occasionale o temporaneo di beni mobili, immobili, spazi aperti di proprietà o nella disponibilità del Comune, nonché a prestazioni, servizi e/o apporti professionali e di lavoro dei dipendenti comunali;
riduzione del corrispettivo: per l’uso di beni immobili comunali, se l’utente persegue per statuto finalità di interesse collettivo, senza fini di lucro;
sovvenzioni: quando il Comune si fa carico interamente dell’onere derivante da un’attività svolta o da un’iniziativa organizzata da altri soggetti, in quanto l’attività persegue in toto gli obiettivi dell’Amministrazione come definiti negli indirizzi programmatici;
patrocini: quando il Comune riconosce particolare rilievo culturale ad attività o iniziative promosse da soggetti terzi.

= Collegamenti =
[https://www.comune.trento.it/Aree-tematiche/Cultura-e-turismo/Documentazione/Contributi-per-attivita-culturali-finalita-destinatari-e-natura/Contributi-a-favore-di-iniziative-rivolte-ai-giovani](Contributi a favore di iniziative rivolte ai giovani)
Il Comune si assume una parte della spesa complessiva dell'iniziativa.
Servizio di competenza:
CULTURA, TURISMO E POLITICHE GIOVANILI
- - -
[https://www.comune.trento.it/Aree-tematiche/Cultura-e-turismo/Documentazione/Contributi-per-attivita-culturali-finalita-destinatari-e-natura/Contributi-per-attivita-di-solidarieta-internazionale-e-di-cooperazione-decentrata-allo-sviluppo](Contributi per attività di solidarietà internazionale e di cooperazione decentrata allo sviluppo)
Assegnazione di contributi a favore di soggetti che operano nei settori della solidarietà internazionale e della cooperazione decentrata allo sviluppo.
Servizio di competenza:
CULTURA, TURISMO E POLITICHE GIOVANILI
- - -
[https://www.comune.trento.it/Aree-tematiche/Cultura-e-turismo/Documentazione/Contributi-per-attivita-culturali-finalita-destinatari-e-natura/Contributi-per-attivita-culturale-straordinaria](Contributi per attività culturale straordinaria)
Assegnazione di contributi per iniziative che non rientrano nell’attività ordinaria di soggetti operanti nel settore culturale.
Servizio di competenza:
CULTURA, TURISMO E POLITICHE GIOVANILI
- - -
[https://www.comune.trento.it/Aree-tematiche/Cultura-e-turismo/Documentazione/Contributi-per-attivita-culturali-finalita-destinatari-e-natura/Contributi-per-attivita-culturale-ordinaria-e-o-acquisto-attrezzature](Contributi per attività culturale ordinaria e\o acquisto attrezzature)
Assegnazione di contributi per l’attività ordinaria e per l’acquisto di attrezzatura per soggetti che operano nell’ambito culturale.
Il servizio è sospeso per tutto l'anno 2023
(deliberazione
[/Comune/Atti-e-albo-pretorio/Deliberazioni/Deliberazioni-di-Giunta/Delibera-255-del-2022-Giunta-Comunale](Giunta comunale 17 ottobre 2022)
[/Comune/Atti-e-albo-pretorio/Deliberazioni/Deliberazioni-di-Giunta/Delibera-255-del-2022-Giunta-Comunale](n. 255)
)
Servizio di competenza:
CULTURA, TURISMO E POLITICHE GIOVANILI