Rinnovare la concessione di cellette o colombari: cos'è, come funziona
L’Amministrazione comunale non invia comunicazioni individuali ai cittadini/cittadine per informarli che una concessione è in scadenza. Spetta, infatti, alle persone interessate verificare la scadenza dei manufatti e rinnovare la concessione.
Ogni anno il Comune indica i reparti di colombari e cellette in scadenza tramite manifesti affissi, oltre che nei cimiteri e sull'
[https://www.comune.milano.it/servizi/albo-pretorio-online](Albo Pretorio)
, anche nelle strutture pubbliche di maggior affluenza. Per le concessioni stipulate a partire dall'anno 2000 è possibile verificare le date di scadenza consultando il
[https://www.comune.milano.it/fascicolo-del-cittadino/concessioni-e-sepolture](Fascicolo del Cittadino)
.
[https://repository.comune.milano.it/s/tXBQqJqPLPFnKze](Controlla i manifesti)
per rinnovi di colombari e cellette scadute.

Durata e tariffa dei rinnovi
Il rinnovo può avvenire
una sola volta
e la sua durata attualmente è pari alla metà di quella inizialmente pattuita, ovvero:
20 anni per i colombari
15 anni per le cellette.
Il rinnovo decorre dalla data di scadenza della concessione originaria.
Il costo è pari ai
due terzi
della tariffa applicata
per la concessione del manufatto in vigore al momento del rinnovo.
Le tariffe potranno subire variazioni per effetto degli adeguamenti annuali (decorrenza 1° gennaio) o in seguito all'adozione di provvedimenti da parte dell’Amministrazione comunale.
Le tariffe aggiornate sono consultabili
[https://repository.comune.milano.it/s/bLwp5ZzBp92NQGs](qui)
.

Condizioni contrattuali del rinnovo
Le condizioni di rinnovo sono indicate sul contratto cartaceo.
In sintesi, ecco i punti chiave:
obbligo per chi ha la concessione di osservare le norme del
[https://repository.comune.milano.it/apps/files/?dir=/Redazione_Servizi_Civici_Municipi/Funebri&openfile=208067](Regolamento comunale dei Servizi funebri e cimiteriali)
e le disposizioni di legge in materia;
impegno da parte di chi ha la concessione e/o dei suoi eredi di comunicare formalmente all'Amministrazione comunale, con assoluta tempestività, ogni cambio di indirizzo del proprio domicilio;
impossibilità di ulteriori rinnovi alla scadenza della concessione rinnovata.

Cosa succede in assenza di rinnovo o di altra collocazione?
Se preferisci
non rinnovare
la concessione del manufatto e dare altra collocazione
alla persona defunta consulta:
[https://www.comune.milano.it/aree-tematiche/servizi-funebri/funerali-e-sepolture/funerali-e-sepolture-informazioni-servizi](Funerali e sepolture)
[https://www.comune.milano.it/aree-tematiche/servizi-funebri/funerali-e-sepolture/trasferimento-di-salme-ceneri-resti](Trasferimento di salme, ceneri, resti)
oppure contatta i nostri uffici (vedi box
Informazioni
).
Se entro la data indicata sul manifesto non si rinnova la concessione del manufatto o non viene disposta altra collocazione alle persone defunte, il Comune programma d’ufficio le attività di estumulazione:
le salme non ancora mineralizzate verranno inumate nel campo indecomposti;
i resti ossei saranno conferiti in ossario comune;
le ceneri nel cinerario comune.
Anche il programma delle estumulazioni di cellette e colombari scaduti e non rinnovati viene reso noto tramite manifesti ([https://repository.comune.milano.it/s/qkcwRZryr8YpLQJ](clicca qui)
), affissi oltre che nei cimiteri e sull’
[https://www.comune.milano.it/servizi/albo-pretorio-online](Albo Pretorio)
, anche nelle strutture pubbliche di maggior affluenza.

Informazioni
Per informazioni e appuntamenti
Ufficio Rinnovi Sepolture, Esumazioni, Estumulazioni
via Larga, 12 - 1° piano - stanza 111
orario:
solo su appuntamento
, dal lunedì al venerdì, dalle 08:30 alle ore 14:30
per fissare un appuntamento
tel. 02 884.62246 / 02 884.62189/02 884.44134
orario per le telefonate: dal lunedì al venerdì, dalle 08:30 alle 13:30
e-mail:
[mailto:dsc.funebririnnovi@comune.milano.it](dsc.funebririnnovi@comune.milano.it)
Utilizza i servizi
[https://www.comune.milano.it/servizi/rinnovare-la-concessione-di-cellette-o-colombari](Rinnovare la concessione di cellette o colombari)
Modalità di accesso al servizio:
Sportello
Posta
