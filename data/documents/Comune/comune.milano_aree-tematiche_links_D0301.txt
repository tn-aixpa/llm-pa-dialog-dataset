Trasferimento di monumento decennale o rimozione temporanea: come funziona
Un monumento decennale o un segno funebre possono essere spostati da una sepoltura all'altra, anche in cimiteri differenti e in altri Comuni.
I lavori possono iniziare dopo aver ottenuto il nulla osta dal cimitero e, lì dove è tecnicamente possibile, gli interventi di manutenzione ordinaria o straordinaria sulle sepolture si eseguono direttamente all'interno del cimitero.

Costo della pratica
1. Rilascio dell'autorizzazione
Sia il trasferimento che la rimozione del monumento sono soggetti ad autorizzazione, pertanto occorre presentare una domanda in carta da bollo da € 16.00 più una marca di pari importo per l’autorizzazione.
2. Rimozione del monumento
Le operazioni di rimozione sono gratuite e non comportano ulteriori oneri oltre al rilascio dell'autorizzazione.
3. Trasferimento del monumento
Il trasferimento in cimiteri non comunali non comporta ulteriori oneri oltre al rilascio dell'autorizzazione.
Se invece la nuova destinazione è un altro cimitero del Comune di Milano, oltre all'autorizzazione è prevista la seguente tariffa:
€ 179,50;
€ 2,00 di bollo.
L'importo è da corrispondere prima del rilascio del nulla osta al trasferimento come segue:
nei cimiteri Maggiore, Bruzzano e Lambrate il pagamento della tariffa avviene tramite POS. È possibile pagare in queste sedi anche il trasferimento di monumenti che si trovano in altri cimiteri;
in alternativa è possibile pagare presso la Cassa civica di via Larga, 12.
Utilizza i servizi
[https://www.comune.milano.it/servizi/trasferimento-di-monumento-decennale-o-rimozione-temporanea](Trasferimento di monumento decennale o rimozione temporanea)
Modalità di accesso al servizio:
Sportello
