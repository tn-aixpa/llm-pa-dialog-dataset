Valorizzazione di spazi pubblici art.80 c. 3 del Regolamento Edilizio

PROCEDURA PER LA PRESA IN CARICO DELLA DOMANDA DI AUTORIZZAZIONE DI MANOMISSIONE SUOLO PUBBLICO DA PARTE DI SOGGETTI TERZI AI SENSI DELL’ART. 80, COMMA 3 DEL REGOLAMENTO EDILIZIO

SVOLGIMENTO DELLA FASE ISTRUTTORIA:

Ricevuta la domanda e verificata la completezza della medesima, l’Area Pubblicità e Occupazione Suolo, dopo aver eventualmente richiesto integrazione documentale, convoca una Conferenza di Servizi. 
La Conferenza dei Servizi valuterà il progetto raccogliendo i pareri di competenza e richiedendo, se del caso, un eventuale adeguamento del progetto. 
Al termine dell’istruttoria, sulla base degli esiti della Conferenza dei Servizi, l’Area Pubblicità e Occupazione Suolo comunicherà al proponente l’approvazione e autorizzazione del progetto o il rigetto dell’istanza e, nel primo caso, richiederà la documentazione necessaria affinchè si possa dare avvio ai lavori, ivi compresa la garanzia.
Una volta acquisita tutta la documentazione, verrà trasmesso alla Direzione Mobilità / Area Tecnica Infrastrutture per la Mobilità il progetto autorizzato per l’avvio dei lavori.

FASE REALIZZATIVA

La Direzione Mobilità / Area Tecnica Infrastrutture per la Mobilità curerà le attività tecniche per il coordinamento e vigilanza della fase realizzativa fino alla fine dei lavori e l’acquisizione del Certificato di Regolare Esecuzione. Ultimato l’intervento, la documentazione tecnica verrà trasmessa all’Area Pubblicità e Occupazione Suolo per la conclusione del procedimento

FASE CONCLUSIVA

L’Area Pubblicità e Occupazione Suolo adotterà il provvedimento conclusivo del procedimento e svincolerà parzialmente la garanzia.
Dopo 1 anno dalla sottoscrizione del Certificato di regolare Esecuzione, previa verifica da parte degli uffici preposti al controllo della corretta esecuzione delle opere, verrà svincolato/restituito la restante quota della garanzia

TEMPISTICA PER LA CHIUSURA DELLA FASE DI PRESA IN CARICO DELLA DOMANDA:

Il termine previsto per la conclusione della procedura di autorizzazione del progetto è di massimo 80 giorni dal deposito dell’istanza, salvo termini diversi dovuti all’adeguamento del progetto o all’acquisizione di pareri esterni all’Area.
La fase realizzativa sarà gestita dalla Direzione Mobilità / Area Tecnica Infrastrutture per la Mobilità.

Riferimenti normativi

Regolamento Edilizio

Utilizza i servizi

Presentare un progetto di valorizzazione di spazi pubblici art. 80 c. 3 del Regolamento Edilizio

Modalità di accesso al servizio:

PEC