PAES Piano di Azione per l’Energia Sostenibile

Con Deliberazione della Giunta Comunale n. 135 del 31/01/2014 sono state approvate le linee di indirizzo per l’avvio del procedimento di elaborazione del Piano di Azione per l’Energia Sostenibile (PAES) e della relativa valutazione ambientale strategica (VAS).
Il PAES costituisce il documento di pianificazione e programmazione delle politiche per la riduzione delle emissioni di gas serra, che l’Amministrazione Comunale si è impegnata a predisporre nell’ambito dell’iniziativa della Commissione Europea denominata Covenant of Mayors (Patto dei Sindaci).

Obiettivi e strategie

L’obiettivo del PAES è la riduzione delle emissioni di anidride carbonica di almeno il 20% al 2020, rispetto all’anno di riferimento 2005.
 Il PAES, per raggiungere l’obiettivo fissato, agisce sui 5 grandi temi di seguito elencati:
1. Edifici
attraverso la riqualificazione energetica, la riduzione dei consumi elettrici e delle emissioni, nelle costruzioni del patrimonio pubblico ed in quelle del patrimonio residenziale privato, individuando misure regolamentari, incentivanti e di formazione della cittadinanza
2. Settore Terziario e Servizi
individuando misure regolamentari, incentivanti di formazione, al fine di attivare azioni per la riqualificazione energetica e la riduzione dei consumi elettrici e delle emissioni nel settore delle imprese
3. Mobilità e Trasporti
potenziando e rendendo maggiormente efficienti i servizi di trasporto pubblico e favorendo la mobilita’ sostenibile (ciclabile, elettrica, car sharing…)
4. Produzione di Energia da Fonti Rinnovabili
promuovendo ed incentivando l’uso del solare termico, del fotovoltaico e delle pompe di calore geotermiche
5. Rifiuti
aumentando la frazione di rifiuti differenziata e rendendo più efficiente il recupero energetico della frazione residua.

Adozione del Piano

Con Delibera di Consiglio Comunale n. 25 del 07/06/2018, divenuta esecutiva in data 14/07/2018, è stato deliberato di adottare il Piano d’Azione per l’Energia Sostenibile del Comune di Milano (PAES) corredato dai documenti inerenti la procedura di Valutazione Ambientale Strategica del Piano (Rapporto Ambientale, Parere Motivato, Dichiarazione di Sintesi).
Tutti i soggetti interessati hanno potuto prendere visione degli atti e formulare eventuali osservazioni a partire dal 13/08/2018 al 01/10/2018.
Le osservazioni eventualmente presentate verranno contro dedotte prima di sottoporre al Consiglio Comunale l’approvazione del Piano.
Tutti i dettagli e le modalità di presentazione delle osservazioni sono specificate nell'avviso pubblicato nella sezione Allegati.

Valutazione Ambientale Strategica - VAS

La VAS è un processo mirato ad integrare gli aspetti di sostenibilità ambientale nel corso della elaborazione del Piano.
Con Determina Dirigenziale n. 20 dell’11/02/2014 il Settore Politiche Ambientali ed Energetiche del Comune di Milano, in qualità di Autorità procedente, ha dato avvio al procedimento di Piano di Azione per l’Energia Sostenibile (PAES) e alla relativa VAS e ha individuato la Direzione Centrale Mobilità, Trasporti, Ambiente ed Energia del Comune di Milano quale Autorità Competente per la VAS.
Con Determinazione Dirigenziale n. 23 del 19/02/2014 sono stati individuati, ai sensi della normativa vigente, i soggetti competenti in materia ambientale, gli enti territorialmente interessati, i soggetti funzionalmente interessati e i singoli settori del pubblico interessati dall’iter di Valutazione Ambientale Strategica (VAS), nonché è stato indicato il modello procedurale attraverso il quale si svolgerà l’iter della valutazione stessa.
Si comunica che il Rapporto Preliminare (Documento di Scoping) e il Documento di Indirizzo per lo Sviluppo del Piano di Azione per l’Energia Sostenibile (PAES) di Milano sono messi a disposizione, tramite pubblicazione sul sito web regionale SIVAS e sul sito web comunale, nonché, depositati in libera visione, in formato cartaceo, sia presso gli uffici del Settore Politiche Ambientali ed Energetiche  del  Comune di Milano – Autorità Procedente (P.zza Duomo, 21 – 4° piano ) sia nella Segreteria della Direzione Centrale Mobilità, Trasporti, Ambiente ed Energia del Comune di Milano – Autorità Competente per la VAS (via Beccaria, 19 –  1° piano ) a far tempo dal 28/02/2014 fino al 14/04/2014 con il seguente orario: dal lunedì al venerdì dalle ore 10:00 alle ore 12:00 e dalle ore 14:30 alle ore 16:00.
Eventuali osservazioni e/o contributi, o nuovi ed ulteriori elementi conoscitivi e valutativi, potranno essere presentati entro e non oltre il 14/04/2014 attraverso la casella pec: attuazionepoliticheambiente@cert.comune.milano.it, oppure, in formato cartaceo, al protocollo del Settore Politiche Ambientali ed Energetiche e della Direzione Centrale Mobilità, Trasporti, Ambiente ed Energia sito in via Beccaria, 19 –  piano terreno - nei seguenti orari: dal lunedì al venerdì dalle ore 9:00 alle ore 12:00.
La prima Conferenza di Valutazione si è svolta il 18 Marzo 2014. 
Ai sensi del par. 6.4 dell’Allegato 1 alla D.G.R. n. IX/761 del 10 novembre 2010, la Proposta di Piano, il Rapporto Ambientale e la Sintesi non Tecnica del Piano di Azione per l’Energia Sostenibile (PAES) di Milano, sono messi a disposizione dal 31 luglio 2015, tramite pubblicazione sul sito web regionale SIVAS, e sul sito web comunale, nonché, depositati in libera visione, in formato cartaceo, sia presso gli uffici del Settore Politiche Ambientali ed  Energetiche  del  Comune  di  Milano  –  Autorità  Procedente (P.zza Duomo, 21 – 4° piano – stanza 4) sia nella Segreteria della Direzione Centrale Mobilità, Trasporti, Ambiente ed Energia del Comune di Milano – Autorità Competente per la VAS (via Beccaria, 19 – 1° piano – stanza 106) a far tempo dal 31 luglio 2015 fino al 15 ottobre 2015 con il seguente orario: dal lunedì al venerdì dalle ore 10:00 alle ore 12:00 e dalle ore 14:30 alle ore 16:00.
Eventuali pareri possono essere inoltrati entro e non oltre il 15/10/2015, con le seguenti modalità:
alla casella pec: attuazionepoliticheambiente@cert.comune.milano.it e  contestualmente all’indirizzo e-mail: mobilitatrasportiambiente@cert.comune.milano.it, oppure, in formato cartaceo inviata contemporaneamente ad Autorità Procedente e Competente, ovvero intestate al Settore Politiche Ambientali ed Energetiche del Comune di Milano (P.zza Duomo, 21 – 4° piano – stanza 4) e alla Direzione Centrale Mobilità, Trasporti, Ambiente ed Energia del Comune di Milano (via Beccaria, 19 –  1° piano –  stanza 106) o consegnate di persona all’ufficio protocollo del Settore Politiche Ambientali ed Energetiche e della Direzione Centrale Mobilità, Trasporti, Ambiente ed Energia sito in via Beccaria, 19 –  piano terreno - nei seguenti orari: dal lunedì al venerdì dalle ore 9:00 alle ore 12:00.
La seconda  Conferenza di Valutazione Ambientale Strategica si è svolta in data 22 settembre 2015 presso lo Sportello Energia del Comune di Milano. Le presentazioni sono disponibili nello spazio Allegati.
Il Forum pubblico si è svolto in data 22 Settembre 2015 presso lo Sportello Energia del Comune di Milano. La presentazione è disponibile nello spazio Allegati.

Percorso di condivisione e partecipazione (Tavoli tematici)

Nelle giornate del 15 e 16 maggio 2014, presso l’Urban Center del Comune di Milano, è stato avviato il percorso di condivisione e partecipazione con gli stakeholder sul PAES, con l’obiettivo di raccogliere osservazioni, proposte e suggerimenti da parte dei partecipanti, utili all'individuazione e alla costruzione di nuove azioni di piano.
Il percorso è stato articolato nei seguenti Tavoli Tematici:
Tavolo 1 – Gli edifici residenziali (giovedì 15 maggio, ore 9:30-13:00):
- efficientamento energetico e rinnovabili
- incentivi e strumenti di finanziamento
Tavolo 2 – Il Terziario (giovedì 15 maggio, ore 14:30-17:00):
- le grandi utenze: grande distribuzione, direzionale
- piccole e medie imprese
Tavolo 3 – Gli edifici pubblici (venerdì 16 maggio, ore 9:30-13:00):
- efficientamento energetico e rinnovabili
- strumenti di finanziamento
Nello spazio Allegati è possibile scaricare il materiale presentato durante i tavoli e i report di sintesi degli incontri.

Approvazione del Piano

Con Delibera di Consiglio Comunale n. 43 del 13/12/2018 è stato approvato il Piano d’Azione per l’Energia Sostenibile del Comune di Milano (PAES) corredato dai documenti inerenti la procedura di Valutazione Ambientale Strategica del Piano (Rapporto Ambientale, Parere Motivato, Dichiarazione di Sintesi).
La documentazione è disponibile nella sezione Allegati.

Allegati[www.allegati.pdf]

Adozione del Piano

Avviso di pubblicazione e ricezione osservazioni (pdf - 692.558 KB)

Avviso di proroga dei termini di presentazione osservazioni (pdf - 190.258 KB)

Allegato 2 PAES Documento di Piano (pdf - 23725.175 KB)

Allegato 3 PAES Rapporto ambientale (pdf - 143765.713 KB)

Allegato 4 PAES Parere motivato (pdf - 5787.277 KB)

Allegato 5 PAES Dichiarazione di sintesi (pdf - 19855.068 KB)

Allegato A Relazione sullo stato avanzamento (pdf - 12841.353 KB)

Approvazione

Allegato 2 PAES Approvazione del documento di Piano (pdf - 15656.203 KB)

Allegato 3 PAES Approvazione del Rapporto ambientale (pdf - 17102.822 KB)

Allegato 4 PAES Approvazione del Parere motivato (pdf - 7780.761 KB)

Allegato 5 PAES Approvazione della Dichiarazione di sintesi (pdf - 4284.951 KB)

Allegato A Approvazione della Relazione sullo stato di avanzamento (pdf - 2406.831 KB)

Documenti del Piano

Rapporto preliminare (documento di scoping) (pdf - 1397.343 KB)

Documento di indirizzo per lo sviluppo del Piano (pdf - 433.208 KB)

Verbale della prima seduta della Conferenza di Valutazione VAS (pdf - 55.668 KB)

Parere motivato

Parere motivato PAES (pdf - 2467.203 KB)

Allegato 1 al Parere motivato PAES (pdf - 1467.603 KB)

Allegato 2 al Parere motivato PAES (pdf - 8634.173 KB)

Allegato 3 al Parere motivato PAES (pdf - 2238.768 KB)

Allegato 4 al Parere motivato PAES (pdf - 3012.736 KB)

Allegato 5 al Parere motivato PAES (pdf - 7250.128 KB)

Allegato 6 al Parere motivato PAES (pdf - 9201.392 KB)

Presentazioni

Presentazione PAES (pdf - 2873.717 KB)

Apertura (pdf - 171.132 KB)

Indirizzo PAES (pdf - 446.077 KB)

Procedura PAES (pdf - 356.716 KB)

Scoping PAES (pdf - 866.881 KB)

Presentazione Documento di Piano (pdf - 1379.85 KB)

Presentazione procedura di VAS (pdf - 528.142 KB)

Presentazione del Rapporto ambientale (pdf - 858.309 KB)

Verbale 2^ conferenza (pdf - 63.768 KB)

Presentazione Forum (pdf - 2281.936 KB)

Verbale forum 22.09.2015 (pdf - 76.051 KB)

Tavoli tematici

Scheda proposte e osservazioni (pdf - 96.752 KB)

Sintesi tavolo tematico 1 (pdf - 296.025 KB)

Sintesi tavolo tematico 2 (pdf - 308.64 KB)

Sintesi tavolo tematico 3 (pdf - 291.076 KB)

Report finale di monitoraggio

Processo integrato di Piano e Valutazione Ambientale Strategica

Report Finale di Monitoraggio - maggio 2022 (pdf - 1791.367 KB)

Report Finale di Monitoraggio - presentazione (pptx - 24427.879 KB)

Riferimenti normativi

Avviso Albo Pretorio >>
Delibera di adozione >>
Verbale di Delibera di adozione >>
Documento di Piano allegato alla Delibera >>
Rapporto ambientale allegato alla Delibera >>
Sintesi non tecnica allegata alla delibera >>
Approvazione delle linee di indirizzo per avvio del procedimento >>
Determina di avvio del procedimento >>
Determina 23 del 2014 Individuazione soggetti e modello >>




