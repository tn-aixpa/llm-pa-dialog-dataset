Il Comune di Trento ha individuato una serie di azioni nel campo della prevenzione e riduzione dei rifiuti, ponendosi come obiettivo quello di coniugare le scelte generali di organizzazione delle modalità di raccolta dei rifiuti con la sfida sul fronte della prevenzione e della riduzione.
Le politiche di riduzione devono necessariamente prevedere interventi di informazione e di educazione ambientale sui singoli cittadini e sulle categorie economiche, in quanto la produzione di rifiuti dipende in gran parte dall’adozione di comportamenti corretti e virtuosi da parte di tutte le parti interessate, dal sistema economico-produttivo allo stile di vita dei singoli cittadini.
Le azioni intraprese dall’Amministrazione comunale
A partire dal 2005 (
deliberazione del 4 ottobre 2005
n. 9
) il Consiglio comunale di Trento sottolineava “
la necessità di intensificare l’impegno per qualificare ulteriormente le politiche cittadine di prevenzione, di raccolta differenziata, di riuso e riciclo, considerandone anche l’alta valenza culturale”
.
Nel 2006 (deliberazione del 7 novembre 2006 n. 106)
il Consiglio comunale ha fissato l’ obiettivo minimo del raggiungimento del 65% di raccolta differenziata, oltre alla riduzione progressiva della produzione di rifiuti.
Sono state individuate le seguenti azioni concrete mirate a coinvolgere sia l’Amministrazione comunale che tutti i soggetti pubblici e privati che, a diverso titolo, operano sul territorio comunale (deliberazione Giunta comunale del 6 luglio 2010 n. 268).
In questa pagina del sito sono raccolte le principali azioni individuate sulle quali si è concentrata l’attenzione dell’Amministrazione nel corso degli ultimi 3 anni. Tali azioni vanno ad aggiungersi all’impegno dell’Amministrazione comunale nel potenziamento della raccolta differenziata, attraverso l’adozione del nuovo sistema di raccolta “porta a porta”.
Queste le azioni individuate per la riduzione dei rifiuti: