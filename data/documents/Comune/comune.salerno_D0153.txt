Sabato 8 giugno e domenica 9 giugno 2024 si vota per eleggere i membri del Parlamento europeo spettanti all’Italia.
ORARI DELLE VOTAZIONI:
SABATO 8 GIUGNO: dalle 15:00 alle 23:00
DOMENICA 9 GIUGNO: dalle 7:00 alle 23:00
Lo scrutinio delle elezioni inizierà subito dopo la chiusura della votazione, quindi dalle 23:00 della domenica.
Possono votare tutti i cittadini italiani iscritti nelle liste elettorali del proprio comune che avranno compiuto il 18° anno di età.
Inoltre possono esercitare il diritto di voto in Italia i cittadini di altro Paese dell’Unione europea residenti in Italia che hanno già presentato apposita domanda al comune di residenza, per votare esclusivamente per i membri del Parlamento europeo spettanti all’Italia.
Gli elettori devono recarsi a votare in possesso di documento di identità valido e tessera elettorale. In caso di smarrimento o esaurimento degli spazi per le timbrature sulla tessera, la stessa può essere richiesta anche nei giorni di votazione presso l'ufficio elettorale del comune di iscrizione nelle liste elettorali.
Per tutte le info clicca qui
[/argomento/988](Europee 2024)
Affluenze e Risultati in Tempo Reale - Elezioni Trasparenti
[http://elezioni.comune.salerno.it/europee2024/AFFLTOT_1_65116.xml](Affluenze al voto)
[http://elezioni.comune.salerno.it/europee2024/TOT_2_65116.xml](Risultati)