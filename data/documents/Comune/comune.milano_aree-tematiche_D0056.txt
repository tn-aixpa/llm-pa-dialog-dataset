Animali a Milano: come fare

Questa pagina fornisce alcuni suggerimenti e illustra le principali norme che regolano il rapporto tra i cittadini e gli animali domestici.

Come gestire un cane dopo il Coronavirus

L'Ufficio Tutela Animali mette a disposizione un vademecum pensato per questo particolare periodo, ideato e realizzato per aiutare chi adotta un cane ad affrontare il rischio che il rientro al lavoro al termine di questo periodo emergenziale, possa causare un trauma agli animali che hanno vissuto praticamente in simbiosi con il proprietario in questi mesi.
Scarica il vademecum

Iscrizione all'anagrafe canina e altri obblighi

Il proprietario, il possessore o il detentore anche temporaneo di un cane, compreso chi ne fa commercio, è tenuto ad iscriverlo all'anagrafe canina entro 15 giorni dall'inizio del possesso o entro 30 giorni dalla nascita.
Tutte le nuove identificazioni di cani avvengono tramite l'applicazione di un microchip, come disposto dalle norme emanate dall'Assessorato alla Sanità della Regione Lombardia. L'identificazione può essere effettuata solo dai Servizi Veterinari delle ATS territoriali e dai Veterinari Liberi professionisti accreditati, che provvedono all'iscrizione all'Anagrafe Canina informatizzata e - contemporaneamente - all'applicazione del microchip sull’animale.
Altri obblighi

cessione definitiva del proprio cane

chi lo cede e il nuovo proprietario sono tenuti a farne denuncia all'anagrafe canina entro 15 giorni

decesso del proprio animale o cambiamento di residenza

entrambi gli eventi sono da denunciare all'anagrafe canina entro 15 giorni

furto o smarrimento

bisogna sporgere denuncia entro 7 giorni al Dipartimento di Prevenzione Veterinario ATS. L'organo che riceve la denuncia di scomparsa dovrà poi registrarla nell'anagrafe canina.

A chi rivolgersi
I cittadini milanesi che devono iscrivere all'Anagrafe canina il proprio cane possono rivolgersi all'ATS per:

verificare se il veterinario di fiducia risulta già accreditato
conoscere l’indirizzo dei veterinari accreditati con studio nella zona indicata dal proprietario del cane
fissare l’appuntamento per l’iscrizione del cane tramite il Servizio Veterinario Pubblico.

Per i contatti vedi il box Informazioni in questa pagina.
Normativa
Legge Regionale n. 33 del 30 dicembre 2009

E per i gatti?

Dal primo gennaio 2020 anche per i gatti della Lombardia è diventata obbligatoria l’iscrizione all’Anagrafe degli Animali d’Affezione Regionale. Il provvedimento riguarda i gatti appena nati, appena adottati o appena comprati.
Microchip obbligatorio anche per i felini, quindi, oltre che per i cani e i gatti di colonia, quale strumento di identificazione e rintracciabilità in caso di fuga o smarrimento.
Per i contatti vedi il box Informazioni in questa pagina.
Normativa
Piano regionale integrato della sanità pubblica veterinaria 2019-2023

Casi di disaffezione

L'eventuale disaffezione verso l’animale, da qualunque causa sia originata, non può portare al suo abbandono in un qualsiasi contesto urbano o naturale.
Abbandonare un animale è un reato e significa condannarlo a morire nella maggior parte dei casi. Inoltre, alcune specie anche apparentemente innocue - come le tartarughe acquatiche, i pappagalli ecc. - possono riprodursi e danneggiare i nostri ambienti e le specie autoctone con cui entrano in competizione: per le tartarughe acquatiche del genere Trachemis la Regione Lombardia sta lavorando a possibili soluzioni per risolvere il problema.

Trovare un animale

Chi rinviene sul territorio comunale un cane smarrito o abbandonato deve contattare il Canile Sanitario della ATS Dipartimento Veterinario, oppure la Polizia Locale qualora il ritrovamento avvenga fuori dall'orario o dal calendario di apertura degli uffici dell'ATS.
ATS Milano
via Privata Aquila, 82 - Milano
tel. 02 8578.9072 / 9073
fax 02 8578.9059
e-mail: canilesanitario@ats-milano.it
orario: da lunedì a venerdì dalle 8:30 alle 11:30 e dalle 12:30 alle 15:30
Polizia Locale Milano
tel. 02 02 08
Cosa succede quando interviene il canile sanitario?
Il Canile Sanitario è riservato alla prima accoglienza. Appena arrivati, i cani vengono visitati da un veterinario, curati e vaccinati se necessario, microchippati e iscritti all'anagrafe se già non lo sono. Per ognuno viene redatta una scheda clinica che contiene anche alcune indicazioni sul carattere rilevato, sulla base del comportamento manifestato durante la visita e la degenza.
Il Canile Sanitario accoglie anche i gatti di colonia da sterilizzare, quelli che devono stare in osservazione, quelli rinvenuti sul territorio cittadino feriti o visibilmente malati, nonché i cani e i gatti affidati dalla Forza Pubblica per situazioni di urgenza che riguardano i proprietari.

Animali in difficoltà: che fare?

In presenza di animali feriti o in difficoltà, la prima cosa da fare è stabilire se necessitano realmente di un aiuto oppure si trovano in una fase fondamentale della loro esistenza (vedi il manuale).
Un tipico esempio è quello dei nidiacei che sembrano caduti dal nido e che, invece, stanno imparando le tecniche di volo. Capire queste due situazioni fa la differenza tra un piccolo che potrebbe necessitare di soccorso e uno che invece non va in alcun modo disturbato.
Ancor prima di intervenire, quindi, il consiglio è quello di contattare gli esperti e descrivere loro la situazione:

il punto di riferimento è la Polizia Metropolitana Milano
	tel. 02 7740.5808
i Centri di recupero animali selvatici C.R.A.S. accolgono e curano gli animali selvatici in difficoltà e forniscono consigli su come operare. I C.R.A.S. più  vicini a Milano sono:
	
Centro Recupero Animali Selvatici WWF, Vanzago (Mi)
		tel. 02 9354.9076
Centro Recupero Fauna selvatica “La Fagiana” LIPU, Pontevecchio di Magenta
		tel. 338 3148.603

infine l’ENPA Milano accoglie per il primo soccorso anche animali selvatici, in funzione della disponibilità di spazio.

Il ruolo dell'Ufficio Tutela Animali

L’Ufficio Tutela Animali lavora per migliorare la qualità della vita degli animali presenti in città e garantirne la tutela, contribuendo alla prevenzione del randagismo e all’accoglienza di cani e gatti nel Parco canile e gattile comunale nonché alla tutela delle colonie feline.
Inoltre, si occupa di informare la cittadinanza sulla conoscenza e il rispetto degli animali; promuove le attività destinate a favorire la convivenza tra animali e cittadini; si occupa delle segnalazioni e dei suggerimenti proposti da cittadini e Associazioni protezionistiche. Collabora con il Garante per la tutela degli animali e con gli altri Enti competenti.
Per contattare l'Ufficio consulta il box Informazioni in questa pagina.

Regolamento comunale di tutela degli animali

Vai al regolamento per il Benessere e la tutela degli animali del Comune di Milano Approvato con deliberazione del Consiglio Comunale n. 4 del 3 febbraio 2020

Le associazioni animaliste

Nell'area di Milano e Provincia gravitano numerose associazioni senza scopo di lucro che si occupano di tutela degli animali. Alcune agiscono in prima persona gestendo rifugi per animali abbandonati, altre sostengono campagne nazionali o internazionali che hanno portato importantissimi successi. Altre ancora effettuano opera di sensibilizzazione, formano personale esperto, compiono controlli su possibili maltrattamenti, organizzano servizi di pronto soccorso, offrono consulenze di tipo legale ecc.
Per merito delle associazioni protezionistiche, ogni anno migliaia di animali domestici e selvatici sono gestiti, controllati, curati e tutelati. Grazie alla loro capillarità nel territorio, alla passione insita nei volontari che ne fanno parte, alla loro capacità di intervenire nell’immediato in ogni orario, situazione e luogo, tali associazioni costituiscono un supporto indispensabile all’azione degli organi istituzionali di tutela animali.
Per questi motivi l'Ufficio Tutela Animali incoraggia le relazioni con e tra le associazioni presenti sul territorio e che costituiscono una ricca fonte di energie, idee, instancabile volontà e dedizione. E ogni anno le sostiene, anche con l’erogazione di contributi, e collabora con numerose loro iniziative.

Utilizza i servizi

Come diventare volontari al Parco rifugio

Modalità di accesso al servizio:

Telefono

Lavorare con gli animali

Modalità di accesso al servizio:

Sportello

Informazioni

Ufficio Tutela Animali
e-mail: m.ufficiotutelaanimali@comune.milano.it
pec: tutela.animali@pec.comune.milano.it

Riferimenti Normativi

Unione Europea

Direttiva Europea su vivisezione (pdf - 1321.543 KB)

Trattato di Lisbona (pdf - 12.371 KB)

Leggi dello Stato

Legge 201-2010 sul traffico illecito animali da compagnia (pdf - 61.618 KB)

Legge 33_2009_modifiche_Estratto (pdf - 3912.629 KB)

Legge 189-2004 su maltrattamento animali (pdf - 28.184 KB)

Legge 413-1993 su obiezione di coscienza a sperimentazione su animali (pdf - 21.016 KB)

Legge 150-1992 su animali esotici. (pdf - 35.368 KB)

Legge 157-1992 sulla caccia (pdf - 137.437 KB)

Legge 281-1991 su Tutela Animali (pdf - 18.621 KB)

Legge 37-1974 sui cani guida (pdf - 6.221 KB)

Legge 337-1968 sui Circhi (pdf - 27.551 KB)

Legge 963-1965 sulla pesca marittima (pdf - 58.421 KB)

Decreti Legislativi

D.Lgs. 26-2014 su tutela animali x esperimenti (pdf - 54.692 KB)

D.Lgs. 73-2005 sugli zoo (pdf - 113.305 KB)

D.Lgs. 146-2001 su protezione animali degli allevamenti (pdf - 55.76 KB)

D.Lgs. 532-1992 (Attuazione della direttiva 91/628 CEE relativa alla protezione degli animali durante il trasporto) (pdf - 47.389 KB)

D.Lgs. 285-1992 Codice della strada come modificato da Legge 120-2010 Codice Strada -estratto. (pdf - 260.97 KB)

Decreti del Presidente della Repubblica

DPR 1979_attribuzione ai comuni obblighi in materia tutela animali (pdf - 60.731 KB)

Leggi Regionali

Regolamento Regionale n. 2 del 13-04-2017 (pdf - 210.02 KB)

Legge Regionale n. 15-2016 (pdf - 151.756 KB)

Ordinanze Ministeriali

Ordinanza Ministero Salute 2015 su manifestazioni con equidi_proroga (pdf - 42.076 KB)

Ordinanza Ministero Salute 2011 su manifestazioni con equidi_proroga_2015 (pdf - 187.579 KB)

Ordinanza Ministero Salute 2011 su manifestazioni con equid (pdf - 52.852 KB)

Ordinanza Ministero Salute 2013 tutela incolumita aggressione cani (pdf - 21.25 KB)

Ordinanza Ministero Salute 2013 tutela incolumita aggressione can (pdf - 21.25 KB)

Ordinanza Ministero Salute 2012 divieto utilizzo e detenzione esche e bocconi avvelenati_proroga_2016 (pdf - 63.128 KB)

Ordinanza Ministero Salute 2012 divieto utilizzo e detenzione esche e bocconi avvelenati_proroga_2015 (pdf - 185.796 KB)

Ordinanza Ministero Salute 2012 divieto utilizzo e detenzione esche e bocconi avvelenati_proroga_2014 (pdf - 16.818 KB)

Ordinanza Ministero Salute 2012 divieto utilizzo e detenzione esche e bocconi avvelenati. (pdf - 115.294 KB)

Regolamenti

Regolamento di Igiene_estratto (pdf - 63.947 KB)

Regolamento ATM su trasporto animal (pdf - 28.515 KB)

Regolamento Servizi Funebri e Cimiteriali_estratto (pdf - 249.534 KB)

Regolamento Ferrovie dello Stato (pdf - 11.428 KB)

Regolamento UE 1-2005 su trasporto animali vivi (pdf - 92.242 KB)

Regolamento rifiuti e decoro urbano_estratto (pdf - 9.662 KB)

Regolamento uso del verde - 2002 (pdf - 32.584 KB)

Regolamento Polizia Veterinaria 320-1954. (pdf - 220.627 KB)

Varie

Comunicato accesso animali in uffici comunali. (pdf - 50.631 KB)

Ordinanza Comunale piccioni 2008 (pdf - 6575.871 KB)

Dichiarazione UNESCO dei diritti degli Animali - 1978 (pdf - 67.223 KB)

Codice Penale e Civile - estratto (pdf - 44.954 KB)

Argomenti:

Animali




