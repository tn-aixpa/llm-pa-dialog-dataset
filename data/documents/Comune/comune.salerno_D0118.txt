Sono ripartiti lunedì 4 marzo i lavori di riqualificazione urbanistica del Corso Vittorio Emanuele a Salerno. Il Comune di Salerno sta definendo con la ditta appaltatrice il programma operativo del cantiere per assicurare un ordinato e sicuro svolgimento di tutte le attività.
Si procederà dapprima alla rimozione della copertura provvisoria collocata in occasione dell'evento Luci d'Artista. Saranno poi svolti i lavori di risistemazione dei sottoservizi, con particolare riguardo per la rete idrica e quella fognaria. Infine si provvederà alla posa della nuova pavimentazione e degli elementi di arredo urbano.
Il tratto del corso Vittorio Emanuele interessato da questo primo lotto dell'intervento di riqualificazione è quello compreso tra la via Martiri Salernitani e via Diaz. A seguire si proseguirà nel tratto compreso tra via Diaz e via dei Principati.
In ciascuna fase operativa la ditta esecutrice garantirà sicurezza ed adotterà tutti gli accorgimenti necessari a diminuire quanto più possibili i disagi per la popolazione, i commercianti, turisti e visitatori.