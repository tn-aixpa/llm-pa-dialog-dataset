Dispersione delle ceneri: come funziona
Le ceneri possono essere disperse nel rispetto della volontà della persona defunta:
in aree appositamente destinate all’interno dei cimiteri;
in natura: per esempio in mare, nei laghi e nei fiumi è consentita nei tratti liberi da natanti e da manufatti;
in aree private all’aperto, con il consenso della persona che ne detiene la proprietà.
La dispersione è vietata nei centri abitati.
Costo del servizio
Il Comune di Milano applica le seguenti tariffe:
€ 32,29 per la dispersione in natura;
€ 117,97 nelle aree individuate all'interno dei cimiteri comunali;
marca da bollo da € 16,00 per autorizzazione alla dispersione, applicata virtualmente.

Volontà della persona defunta
La volontà della persona defunta di disperdere le proprie ceneri può essere manifestata nei seguenti modi:
manifestazione in vita della volontà, dichiarata dalla persona defunta in una disposizione testamentaria
attraverso una delle seguenti modalità:
- in uno scritto da depositare e pubblicare a cura di un notaio (testamento olografo);
- in un testamento pubblico;
- in un testamento segreto;
iscrizione in vita ad Associazione legalmente riconosciuta
, avente tra i propri scopi quello della cremazione del corpo delle persone associate.
In mancanza di tali disposizioni
la volontà di dispersione delle ceneri della persona defunta può essere resa con dichiarazione sostitutiva di atto di notorietà dal coniuge/persona unita civilmente.
In assenza di queste figure la volontà può essere espressa dal parente più prossimo entro il 6° grado; in caso di esistenza di più parenti dello stesso grado occorre la maggioranza assoluta di parenti di pari grado.
La dichiarazione sostitutiva di atto di notorietà deve essere presentata all’Ufficiale di Stato Civile del Comune di decesso, in caso di funerale o all’Ufficiale di Stato Civile del comune di sepoltura in caso di esumazione/estumulazione.

Chi può disperdere le ceneri?
Alla dispersione delle ceneri può provvedere:
una persona individuata dalla persona defunta;
il coniuge o la persona unita civilmente;
un altro familiare;
l'eventuale esecutore testamentario;
chi rappresenta legalmente l’Associazione di cremazione alla quale la persona defunta era iscritta.

In quali cimiteri comunali è possibile disperdere le ceneri?
Nei cimiteri comunali sono state individuate due aree destinate alla dispersione.
Boschetto del ricordo - Cimitero Maggiore
Il Boschetto del ricordo è un’area verde in corrispondenza del campo 43, destinata alla dispersione a partire dal 2021. Qui è possibile effettuare la dispersione delle ceneri di persone decedute a Milano (sia residenti che non residenti).
La dispersione avviene per interramento diretto, ossia con svuotamento dell’urna all’interno di una fossa e successivo riempimento e livellamento del terreno. Non è quindi possibile collocare cippi, croci, segnacoli, vasi od oggetti di qualsiasi tipo, incompatibili in quanto la dispersione mediante interramento non è un’inumazione e il punto in cui avviene non può essere individuato come luogo di sepoltura.
Al termine del suo utilizzo ogni settore di dispersione diventa dimora di piante e arbusti sulla base di un progetto (consulta il file sezione
Allegati
) che si completerà con l’utilizzo di tutti settori del campo 43 e la messa a dimora di tutte le piante ed arbusti previsti.
Giardino del ricordo - Cimitero di Lambrate
Realizzato nel 2004, il Giardino del ricordo è un’area verde nei pressi del Crematorio. Le ceneri sono sparse in superficie e veicolate nel sottosuolo attraverso un flusso d’acqua.
Qui è possibile effettuare la dispersione delle ceneri:
•    di persone decedute o residenti a Milano, se richiesta a seguito del funerale;
•    di persone già tumulate in un cimitero di Milano;
•    di defunti il cui affido era stato autorizzato dal Comune di Milano a seguito di rinuncia allo stesso.

Informazioni
Per dispersione a seguito di un funerale
tel. 02 884.62160 / 02 884.62171
Per dispersione in caso di esumazione ordinaria
, estumulazione da colombaro o celletta, dispersioni di ceneri già tumulate:
tel. 02 884.62177 / 02 884.62154

[/documents/20126/235783/Progetto+Boschetto+del+Ricordo.pdf/bab21654-cf32-ab24-d7de-46f9effe97ef?t=1699285324179](Progetto Boschetto del Ricordo del Cimitero Maggiore (pdf - 21156.104 KB)
)
Progetto Boschetto del Ricordo del Cimitero Maggiore
(pdf
- 21156.104 KB)
Utilizza i servizi
[https://www.comune.milano.it/servizi/dispersione-delle-ceneri](Dispersione delle ceneri a seguito di funerale)
Modalità di accesso al servizio:
Sportello
[https://www.comune.milano.it/servizi-funebri/dispersione-ceneri-altra-sepoltura](Dispersione delle ceneri provenienti da altra sepoltura)
Modalità di accesso al servizio:
Sportello
