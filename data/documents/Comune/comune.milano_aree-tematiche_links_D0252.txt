Reinventing Cities
Reinventing Cities è una competizione globale promossa da C40 Cities Climate Leadership Group con il supporto di Climate KIC.
C40 è network di circa 100 città influenti a livello globale impegnate a combattere il cambiamento climatico. C40 supporta le città nel collaborare tra loro e nel condividere conoscenze al fine di raggiungere un futuro inclusivo, prospero e sostenibile.
Il programma internazionale Reinventing Cities, strutturato in due fasi (FASE I “Manifestazione di interesse” e FASE II “Proposte finali”) vede il coinvolgimento delle Città nell’individuare siti di proprietà pubblica abbandonati o sottoutilizzati, pronti per essere valorizzati, e di soggetti privati, organizzati in Team multidisciplinari, nel presentare proposte per la riqualificazione dei siti trovando soluzioni alle seguenti 10 sfide per il clima:
Efficienza energetica ed energia a basse emissioni
Valutazione del ciclo di vita e gestione sostenibile dei materiali da costruzione
Mobilità a bassa emissione
Resilienza e adattamento climatico
Servizi ecologici per il territorio e lavori green
Gestione sostenibile delle risorse idriche
Gestione sostenibile dei rifiuti
Biodiversità, riforestazione urbana e agricoltura
Azioni inclusive, benefici sociali e impegno della comunità
Architettura e design urbano innovativo
Reinventing Cities ha l’obiettivo di realizzare i progetti mediante il trasferimento di un diritto reale per consentire ai vincitori di implementare il loro progetto.
Le migliori soluzioni emergenti dalla competizione per trasformare i siti a bando in esempi di sostenibilità e resilienza vogliono essere una vetrina per futuri sviluppi urbani a zero emissioni di carbonio.
La Città di Milano nel 2017, 2019 e 2022 ha aderito all’iniziativa mettendo a bando cinque siti nella prima edizione (4 di sua proprietà e uno di proprietà di Ferrovie dello Stato Italiane SpA – FS - e FS Sistemi Urbani SRL - FSSU); sette siti nella seconda edizione (5 di sua proprietà, uno di proprietà del Comune di Milano in partnership con Ferrovienord Spa e uno di proprietà di FS e FSSU); sei siti nella terza edizione (4 di sua proprietà, uno grazie alla partnership con MM Spa che ha messo a disposizione un’area in comproprietà con il Comune di Milano, uno in partnership con Aler Milano che ha fornito un’area su cui esercita un diritto di superficie). Nel 2024 il Comune partecipa con un immobile: l'ex scuola di via Zama 23.
[https://www.c40reinventingcities.org/](Sito ufficiale della competizione)

Prima edizione
Con deliberazione n. 1983 del 10.11.2017 la Giunta Comunale ha approvato la partecipazione alla prima edizione del programma mettendo a bando, per la loro alienazione, i siti di via Serio (“Serio”), viale Doria (“Doria”), via Fetonte (“Scuderie de Montel”) e viale Monza n. 148 (“Mercato di Gorla”). La procedura si è conclusa con l’aggiudicazione dei siti di Serio, Doria, Scuderie de Montel. Ha aderito al bando anche Ferrovie dello Stato Italiane SpA (FS) e FS Sistemi Urbani SRL (FSSU) con l’ex scalo ferroviario di Greco Breda (“Scalo Greco Breda”).
FASE I - Manifestazione di Interesse
Complessivamente più di 40 le Manifestazioni di Interesse presentate, di cui 13 ammesse alla II Fase
FASE II – Proposta finale
Complessivamente 8 le proposte finali presentate; 4 le aggiudicazioni: Serio, Scuderie de Montel, Doria, Scalo Greco Breda.
Nella seconda fase non sono pervenute proposte per il sito Mercato Gorla.
Date della competizione
FASE I Dicembre 2017- Ottobre 2018
FASE II Ottobre 2018 - Luglio 2019 (aggiudicazione)
Proposte aggiudicate
[/web/guest/aree-tematiche/rigenerazione-urbana-e-urbanistica/reinventing-cities/scalo-greco-breda](Scalo Greco Breda)
[/web/guest/aree-tematiche/rigenerazione-urbana-e-urbanistica/reinventing-cities/doria](Doria)
[/web/guest/aree-tematiche/rigenerazione-urbana-e-urbanistica/reinventing-cities/serio](Serio)
[/web/guest/aree-tematiche/rigenerazione-urbana-e-urbanistica/reinventing-cities/scuderie-de-montel](Scuderie de Montel)
Contatti
e-mail:
[mailto:URB.MIlano2030@comune.milano.it ](URB.MIlano2030@comune.milano.it)
Risorse
[/documents/20126/434740796/Componenti+commissione+giudicatrice+%28siti+di+propriet%C3%A0+CdM.pdf/74811f8e-3f89-fbc5-833c-bbda5671cf37?t=1632153485827](Scarica informazioni sulla commissione giudicatrice (per i siti di proprietà del Comune di Milano))

Seconda edizione
Con deliberazione n. 2141 del 3.12.2019 la Giunta Comunale ha approvato  la partecipazione del Comune di Milano alla nuova edizione del programma internazionale  “Reinventing Cities” indetto da “C40 - Cities Climate Leadership Group”, mettendo a bando per la vendita e per il diritto di superficie i siti  di Nodo d’Interscambio Bovisa (“Nodo Bovisa” - di concerto con Ferrovie nord in quanto il programma coinvolge aree di proprietà di Ferrovie nord  in corrispondenza della stazione Bovisa FNM), Piazzale Loreto (“Loreto”), PA3 viale Molise ex-Macello (“Ex-Macello”), Palazzine Liberty, Area ERS Crescenzago (“Crescenzago”), Comparto A del PII Monti Sabini (“Monti Sabini”), ex-Scalo ferroviario Lambrate (“Lambrate”), di proprietà di Ferrovie dello Stato Italiane SpA (FS) e FS Sistemi Urbani SRL (FSSU), sito individuato nell’ambito del più ampio accordo di programma relativo alla riqualificazione degli Scali ferroviari della città di Milano, sottoscritto in data 23.06.2017.
La procedura si è conclusa con l’aggiudicazione dei siti di Loreto, Bovisa, Crescenzago, ex Macello e Lambrate; il sito Monti Sabini non ha avuto proposte selezionate per la seconda fase e per il sito di Palazzine in seconda fase non sono pervenute proposte.
Come per la prima edizione, la procedura è strutturata in due fasi. Il lancio del Bando è avvenuto nel dicembre 2019, l'aggiudicazione delle proposte vincitrici si è conclusa a luglio 2021.
FASE I - Manifestazioni di Interesse
Complessivamente più di 60 le Manifestazioni di Interesse presentate, di cui 27 ammesse alla II Fase
Per il sito Monti Sabini non sono state selezionate proposte per la Fase II del programma.
FASE II - Proposte Finali
Complessivamente 13 le Proposte Finali presentate; 5 le aggiudicazioni: Nodo Bovisa, Loreto, Ex -Macello, Crescenzago, Scalo Lambrate.
Per il sito Palazzine Liberty non sono pervenute proposte da parte dei team finalisti per la Fase II del programma.
Proposte aggiudicate
[/web/guest/aree-tematiche/rigenerazione-urbana-e-urbanistica/reinventing-cities/ex-macello](Ex Macello)
[/web/guest/aree-tematiche/rigenerazione-urbana-e-urbanistica/reinventing-cities/loreto](Loreto)
[/web/guest/aree-tematiche/rigenerazione-urbana-e-urbanistica/reinventing-cities/nodo-bovisa](Nodo Bovisa)
[/web/guest/aree-tematiche/rigenerazione-urbana-e-urbanistica/reinventing-cities/crescenzago](Crescenzago)
[/web/guest/aree-tematiche/rigenerazione-urbana-e-urbanistica/reinventing-cities/scalo-lambrate](Scalo Lambrate)
Contatti
e-mail:
[mailto:URB.MIlano2030@comune.milano.it ](URB.MIlano2030@comune.milano.it)

Terza edizione
La Giunta Comunale ha approvato  la partecipazione del Comune di Milano alla terza edizione del programma internazionale  “Reinventing Cities” indetto da “C40 - Cities Climate Leadership Group”, mettendo a bando per la vendita e per il diritto di superficie 6 aree.
La nuova edizione dell’iniziativa, intitolata “Reinventing Home” è focalizzata sul tema dell’abitare accessibile a tutti. Tra gli obiettivi c’è anche quello di realizzare 500 appartamenti in locazione a un prezzo non superiore ai 500 euro al mese.
Queste le 6 aree selezionate per questa edizione: via Pitagora (Municipio 2), area di 4.800 mq in comproprietà tra Comune di Milano ed MM Spa, in cui è prevista la realizzazione di ERS (Edilizia Residenziale Sociale) in locazione a prezzi accessibili, affiancata da quote di ERP (Edilizia Residenziale Pubblica); piazza Martesana (Municipio 2), superficie di 11.700 mq dove è prevista la riqualificazione dello spazio attraverso l’inserimento di mix funzionali e sociali con ERS in locazione a prezzi accessibili; Zama-Salomone (Municipio 4), progetto in collaborazione con Aler Milano che ha messo a disposizione del bando il diritto di superficie di un’area di 16mila mq in cui saranno realizzati alloggi ERS in locazione e vendita a prezzi calmierati e su cui il Comune di Milano prevede premialità per l’utilizzo di tecnologie offsite; Abbiategrasso (Municipio 5), superficie di 7.940 mq per una riqualificazione dello spazio con ERS a prezzi accessibili, funzioni complementari e piani terra attivi; Bovisasca (Municipio 8), area di 1.880 che sarà connessa alla trasformazione attigua del progetto MoLeCoLa e prevedrà anche in questo caso la realizzazione di ERS in affitto; Certosa 186 (Municipio 8), area di 4.200 mq dove oltre all’inserimento di mix funzionali e sociali con quote ERS è prevista anche la depavimentazione al fine di potenziare l’accessibilità agli assi viari circostanti.
Per maggiori informazioni sul bando, i criteri di selezione e le presentazioni delle aree, visitare il
[http://www.c40reinventingcities.org/](sito del progetto ReinventingCities.)
Proposte aggiudicate
Pitagora
Martesana
Zama-Salomone
Abbiategrasso
Certosa
Boviscasca
Contatti
e-mail:
[mailto:reinventingcities3@comune.milano.it](reinventingcities3@comune.milano.it)
Risorse
[/documents/20126/434729722/220505_Reinventing+Home_Conferenza+stampa.pdf/792ad61d-9718-1d2f-3b48-77d91040de41?t=1651763794503](Scarica la presentazione della terza edizione)
Guarda il video della presentazione della terza edizione

Quarta edizione
La Giunta Comunale ha approvato la partecipazione del Comune di Milano alla quarta edizione del programma internazionale "Reinventing Cities" indetto da "C40-Cities Climate Leadership Group", individuando l'
immobile di via Zama 23
con la finalità di assicurare una riqualificazione complessiva dell’edificio, prevedendo una rifunzionalizzazione ad housing universitario e sociale.
Per maggiori informazioni sul bando, i criteri di selezione e la presentazione dell'area, visitare il
[https://www.c40reinventingcities.org/en/professionals/sites-in-competition/via-zama-1928.html](sito del progetto Reinventing Cities)
.
Contatti
e-mail:
[mailto:reinventingcities4@comune.milano.it](reinventingcities4@comune.milano.it)

Students Reiventing Cities
La Città di Milano ha aderito all’iniziativa Students Reinventing Cities, promossa da C40 Cities e lanciata il 20 ottobre 2022 con l'obiettivo di mettere i giovani in condizione di collaborare con le città e condividere la loro visione per un futuro urbano più sostenibile e inclusivo.
L’
iniziativa è rivolta a studenti universitari
, iscritti durante l’anno accademico 2022-2023 e raggruppati in Team multidisciplinari.
13 città leader a livello mondiale – Amman, Barcellona, Chengdu, Durban, Freetown, Lisbona, Melbourne, Milano, Montréal, New Orleans, Roma, San Paolo, Zhenjiang – parteciperanno alla nuova edizione e inviteranno studenti universitari a progettare quartieri più verdi e vitali secondo il modello della città 15 minuti e a fornire nuovi approcci per uno sviluppo urbano a basse emissioni di carbonio.
L’edizione di Students Reinventing Cities, che si intitola “
Reinventing Flyover Corvetto
”, si focalizza sul ripensamento del cavalcavia Corvetto, attraverso la rimodulazione o l’eliminazione del flusso delle auto e la creazione di una nuova infrastruttura ecologica, sociale e ricreativa. Il ripensamento diventa un’occasione sia per rivitalizzare il quartiere, ponendo al centro lo spazio pubblico, sia per incidere sulla conformazione della città, avvicinando il centro ai quartieri periferici. L’ambito include il cavalcavia, nonché gli spazi pubblici e i raccordi con la viabilità esistente.
Termine per la registrazione dei partecipanti: 30 marzo 2023.
Termine per la presentazione delle proposte: 8 giugno 2023.
Progetto vincitore
•
[/web/guest/aree-tematiche/rigenerazione-urbana-e-urbanistica/reinventing-cities/cavalcavia-corvetto](Cavalcavia Corvetto)
Contatti
e-mail:
[mailto:URB.Milano2030@comune.milano.it](URB.Milano2030@comune.milano.it)
C40 - Reinventing cities
Argomenti:
[https://www.comune.milano.it/elenco-argomenti/dettaglio-argomenti?restrictCategoryId=36641&fromPage=elencoArgomenti](Edilizia e territorio)
