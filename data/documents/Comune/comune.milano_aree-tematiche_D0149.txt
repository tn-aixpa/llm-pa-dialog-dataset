Esercizio di un'Unità d'Offerta

La Regione Lombardia ha stabilito norme e modalità che i gestori devono seguire per l’apertura di strutture socio assistenziali (Legge Regionale n. 3/2008 e, successivamente, Decreto della Direzione Generale Famiglia e Solidarietà Sociale n. 1254/2010).
Sono previste, inoltre, diverse categorie di Unità d’Offerta (UdO) per le quali sono state individuate altrettante modalità per la comunicazione di messa in esercizio:

UdO Sociali afferenti alla Rete Sociale
UdO Sociali Sperimentali
UdO Sociali non rientranti nella Rete Sociale e non Sperimentali.

Le Unità d’Offerta Sociali afferenti alla Rete Sociale e quelle Sperimentali in esercizio possono chiedere l’accreditamento per erogare prestazioni o servizi per conto del Servizio Pubblico.
Le modalità per l’accreditamento sono stabilite dalle Direzioni competenti del Comune di Milano tramite appositi bandi.

UdO afferenti alla Rete Sociale

Le tipologie di strutture rientranti in questa categoria sono quelle normate da Regione Lombardia con specifici atti (Delibere di Giunta Regionale, Decreti del Consiglio Regionale) ed attualmente sono:

Nido d'Infanzia
Micro Nido
Centro Prima Infanzia
Nido in Famiglia
Comunità Educativa
Comunità Educativa Genitore Figli
Alloggio per l'Autonomia
Alloggio per l'Autonomia Educativo
Alloggio per l'Autonomia per Genitore e Figlio/i
Comunità Familiare
Servizio Educativo Diurno - Comunità Educativa diurna
Servizio Educativo Diurno - Centro Diurno Educativo
Centro Ricreativo Diurno
Centro Aggregazione Giovanile
Comunità Alloggio Disabili
Centro Socio Educativo
Servizio di Formazione all'Autonomia per Persone Disabili
Centro Diurno per Anziani
Alloggi Protetti per Anziani
Comunità Alloggio Sociale Anziani

I Gestori che intendono avviare una delle Unità d’Offerta sopra riportate devono presentare la Comunicazione Preventiva di Esercizio (CPE).

UdO Sociali Sperimentali

Le tipologie di strutture rientranti in questa categoria sono delle Unità di Offerta, istituite con appositi atti del Comune di Milano, attualmente non normate da Regione Lombardia. I Soggetti Gestori che intendano aprire o modificare una struttura sperimentale dovranno rivolgersi direttamente alle Direzioni del Comune di Milano che hanno istituito la sperimentazione.

UdO Sociali non rientranti nella Rete Sociale e non Sperimentali

In questa tipologia di strutture rientrano tutte quelle Unità di Offerta sociali che non sono inserite nella Rete Sociale, ovvero non normate da Regione Lombardia, e che non rientrano nelle sperimentazioni del Comune di Milano.
Come previsto dalla Legge Regionale n. 3/2008, e secondo il Decreto Regionale n. 1254/2010, i Gestori che avviano una Unità Fuori Rete devono presentare, ai fini della mappatura delle unità di offerta presenti sul territorio del Comune di Milano, l’Indicazione Elementi Conoscitivi (IEC).

Accreditamento Unità d’Offerta Socio Assistenziali

Con il Decreto Regionale n. 1254/2010, la Regione Lombardia fornisce informazioni più dettagliate sul sistema di Accreditamento.
L’accreditamento è il processo di ulteriore qualificazione delle Unità d’Offerta Sociale in esercizio. La richiesta di accreditamento è volontaria. Il soggetto “accreditato” viene riconosciuto come soggetto che può erogare prestazioni o servizi, relativi all’Unità d’Offerta Accreditata, per conto del Servizio Pubblico.
Il Comune di Milano ha avviato un processo sperimentale per l’ accreditamento di offerte multiple all’interno di una rete Pubblico/Privato, per perseguire obiettivi di più alti livelli di qualità ed efficienza negli interventi e servizi per soddisfare i bisogni sociali della cittadinanza. Ciò genererà  un mercato sociale regolato,  al quale i cittadini possono rivolgersi, esercitando la propria libertà di scelta, con il riconoscimento e il sostegno delle proprie fragilità, garantito dalla responsabilità pubblica.

Utilizza i servizi

Accreditamento di Unità d’Offerta Sociale

Modalità di accesso al servizio:

Sportello

Attivare una unità d’offerta sociale: Comunicazione Preventiva d’Esercizio

Modalità di accesso al servizio:

Online

Autorizzazione al Funzionamento di una Sezione Primavera

Modalità di accesso al servizio:

PEC
Sportello
Posta

Mappatura unità fuori rete: Indicazione Elementi Conoscitivi

Modalità di accesso al servizio:

PEC
Sportello
Posta

Collegamenti

Come aprire un Nido

Come accreditare un Nido

Come aprire una Sezione Primavera

Argomenti:

Autorizzazioni e permessi - Impresa

Bambini

Imprese

Minori

Scuola e Educazione




