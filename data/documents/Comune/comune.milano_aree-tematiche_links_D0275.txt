Prevenzione dei disordini del comportamento alimentare in età pediatrica
ll malessere dei bambini tende oggi ad esprimersi attraverso un utilizzo distorto del cibo e dell’atto alimentare o strutturando un vero e proprio disturbo del comportamento alimentare; anoressia, bulimia, obesità sono in aumento anche nell’età pediatrica!
Perchè un bambino si ammala di anoressia o di bulimia? Perché diventa obeso? Qual è il significato di queste malattie nell’infanzia?
Per rispondere nasce Pollicino e Centro Crisi Genitori, un’Associazione Onlus che intende offrire ascolto e sostegno alle famiglie e propone alle istituzioni pubbliche e private progetti di interventi di sensibilizzazione e prevenzione rivolti a genitori, insegnanti, educatori e in generale agli operatori d’infanzia.
L’anoressia, la bulimia, l’obesità durante l’infanzia sono un messaggio lanciato ai genitori; sono una protesta contro un’impossibilità di dire ed essere ascoltati e riconosciuti come persone, soggetti. Sono una difesa rispetto al dubbio di non essere desiderati e rispettati nel proprio essere persone diverse. Ma anoressia, bulimia e obesità sono anche una messa in scena di un rifiuto: un modo di dire no. Sono un grido che dice “ Guardatemi! Sono qui e soffro!"
E’ pensare di poter riempire il vuoto del cuore colmando lo stomaco di cibo o affamandosi.
Sono un pensiero pericoloso che dice: “Non chiedo più nulla, rinuncio, faccio da solo: mangio tutto o non mangio niente".
Prevenire è meglio che curare e nell'infanzia è un'operazione possibile! Prevenire per l’Associazione significa “aggiungere prima.." cioè sapere, conoscere per poter prendere delle precauzioni.
Prevenire significa aiutare i genitori e gli operatori dell’infanzia che nutrono preoccupazioni rispetto al comportamento alimentare dei bambini a riconoscere i segnali di disagio e a cogliere il messaggio nascosto che il comportamento alimentare infantile veicola.
L’Associazione Pollicino e Centro Crisi Genitori Onlus offre un Servizio di
Numero Verde:
800 644.622
, un ascolto attento ed una accoglienza specifica della preoccupazione dei genitori e delle altre figure di riferimento dell’infanzia rispetto al disordine alimentare infantile, promuovendo una possibile comprensione dei segnali di malessere dei bambini.

[/documents/20126/845846/Associazione+Pollicino+e+Centro+Crisi+Genitori+Onlus.pdf.pdf/bb0a2c26-9e63-5da4-b226-3a8425afc26b?t=1550246445963](Associazione Pollicino e Centro Crisi Genitori Onlus (pdf - 75.719 KB)
)
Associazione Pollicino e Centro Crisi Genitori Onlus
(pdf
- 75.719 KB)
[/documents/20126/845846/iQuadernidellaSalute-n.9.pdf.pdf/e0be9815-aabd-1439-58a7-bd30e4eb3272?t=1550246448720](iQuadernidellaSalute-n.9 (pdf - 355.251 KB)
)
iQuadernidellaSalute-n.9
(pdf
- 355.251 KB)

[http://www.pollicinoonlus.it/](Associazione Pollicino e Centro Crisi Genitori Onlus)
Associazione Pollicino e Centro Crisi Genitori Onlus
Argomenti:
[https://www.comune.milano.it/elenco-argomenti/dettaglio-argomenti?restrictCategoryId=36644&fromPage=elencoArgomenti](Famiglia)
[https://www.comune.milano.it/elenco-argomenti/dettaglio-argomenti?restrictCategoryId=36629&fromPage=elencoArgomenti](Adolescenti)
[https://www.comune.milano.it/elenco-argomenti/dettaglio-argomenti?restrictCategoryId=36634&fromPage=elencoArgomenti](Bambini)
[https://www.comune.milano.it/elenco-argomenti/dettaglio-argomenti?restrictCategoryId=36716&fromPage=elencoArgomenti](Scuola e Educazione)
