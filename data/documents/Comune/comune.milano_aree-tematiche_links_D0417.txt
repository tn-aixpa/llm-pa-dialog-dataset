Cura e adotta il verde pubblico
Chiunque può diventare sponsor del verde cittadino: adotta un'area verde del Comune di Milano per riqualificare e mantenere il verde della città, oppure aree gioco, aree sport, aree cani e tutti gli spazi destinati a verde pubblico antistanti a negozi, condomini e locali pubblici.

Mantieni il verde di Milano: collabora con noi o sponsorizza il verde della tua città
Il Comune di Milano da tanti anni riceve il supporto dei privati, stipulando accordi di collaborazione o contratti di sponsorizzazione per migliorare il verde della nostra città.
Puoi prenderti cura di tutto il verde NON indicato negli elenchi degli
Allegati A e B
a fondo pagina.
La disponibilità effettiva dell’area richiesta sarà verificata con il Municipio competente per territorio e con altri uffici istituzionali eventualmente coinvolti.

Come funziona? cosa puoi fare?
Chiunque può diventare partner del verde cittadino: soggetti pubblici o privati, singoli cittadini, associazioni, condomini, enti, università, scuole, società, banche, negozi, bar, chioschi, studi professionali, ecc., presentando una proposta che riguardi uno spazio verde e/o un’area accessoria (es. campi basket, calcio, aree gioco, aree cani, aree fitness, ecc).
Un obiettivo molto importante che stiamo realizzando è il recupero a verde dei parterre alberati cittadini antistanti a negozi, condomini e locali pubblici, abitualmente utilizzati in modo improprio.
Negli allegati (allegato G e allegato L) puoi trovare una serie di informazioni tecniche utili per predisporre una proposta progettuale per uno spazio verde cittadino che vorrai sostenere.
Consulta le nuove prescrizioni progettuali e manutentive, propedeutiche alla redazione di progetti e alla successiva manutenzione, delle aree verdi pubbliche realizzate a cura di operatori privati.
[/web/guest/aree-tematiche/verde/manutenzione-progettazione/prescrizioni-per-la-progettazione-e-manutenzione-del-verde-pubblico](Guarda la pagina dedicata >>)
>>

Partecipa a mantenere e migliorare il verde di Milano
Con la sottoscrizione di un contratto di collaborazione tecnica diventi nostro Partner e puoi rendere più bello un pezzo verde di Milano presentando un progetto e realizzando i lavori per migliorare e mantenere l'area che hai scelto. (utilizza l’allegato D1).
N.B. l'Amministrazione Comunale ha previsto la possibilità di posizionare un piccolo cartello di ringraziamento a condizione che ciò non comporti la visibilità di un nome commerciale (vedi il fac-simile del cartello
Allegato I
nel menu Allegati).
Stipulando un contratto di sponsorizzazione tecnica diventi Sponsor del Comune di Milano presentando un progetto e il relativo preventivo per migliorare e mantenere un’area verde pubblica. Dopo l’approvazione degli uffici potrai realizzare i lavori ed avere in cambio visibilità del tuo logo aziendale o denominazione sociale/ditta/marchio sul cartello predefinito dall’Amministrazione per lo specifico scopo. (vedi
Allegato H
con le indicazioni tecniche per realizzare le differenti tipologie del cartello sponsor).
Leggi anche il paragrafo "Come funziona dal punto di vista contrattuale e contabile".
Per alcuni casi particolari e specifici, potrà essere anche proposta la disponibilità a sostenere una sponsorizzazione finanziaria (utilizzando l’
Allegato D3
) per contribuire alla realizzazione di un intervento di manutenzione straordinaria, principalmente per realizzare nuove aree gioco o riqualificarne di esistenti, ricevendo in cambio la visibilità del tuo logo/ragione o denominazione sociale/ditta/marchio sul cartello predefinito per lo specifico scopo (per un fac-simile del cartello vedi
Allegato H
nel menu Allegati).
La stipula di questi contratti con l’Amministrazione Comunale non ha costi amministrativi o contrattuali, se non quelli della marca da bollo da apporre sul contratto e della tassa sulla pubblicità solo in caso di sponsorizzazione.

Come funziona dal punto di vista contrattuale e commerciale?
Nel caso di stipula di una sponsorizzazione viene concessa la visibilità commerciale mediante, l’installazione, sull'area verde curata, di un numero variabile di cartelli sponsor di dimensioni e caratteristiche predefinite, proporzionale all’impegno economico sostenuto
Alla fine di ogni anno solare (31 dicembre) di contratto stipulato, lo Sponsor dovrà emettere una fattura in formato elettronico come previsto dal DL. 66/2014, convertito con modificazioni dalla legge n. 89/2014 dell’importo previsto in contratto. A sua volta il Comune di Milano provvederà ad emettere fattura per uguale importo a titolo di sponsorizzazione per la visibilità commerciale concessa.
La fattura dovrà contenere il numero CIG indicato nel contratto, il codice Destinatario 65LOXU, il codice riferimento Amministrazione 001910000199999 , il codice di esigibilità Iva “ I “ (esigibilità immediata) e il numero e la data della Determinazione Dirigenziale presente in contratto.
Puoi prendere visione dei contenuti contrattuali visionando la pagina
[https://www.comune.milano.it/servizi/adotta-area-verde-sponsor](Adotta un'area verde: diventa sponsor)
nella sezione
Modulistica - documenti.

Quando e per quanto tempo?
Quando?
Le domande dovranno pervenire entro le seguenti scadenze annuali:
28 febbraio
30 aprile
30 giugno
31 agosto
31 ottobre
31 dicembre.
Scegli uno degli
Allegati D
che corrisponde o   alla collaborazione tecnica o alle sponsorizzazioni, scaricalo, compilalo e presenta la domanda in busta chiusa all'Area Verde, completa di tutti gli allegati indicati, non oltre le ore 12 (termine perentorio) del giorno di scadenza bimestre previsto, al seguente indirizzo:
Unità Amministrativa Sponsorizzazioni e Affari Generali – Via Sile, 8
La busta dovrà riportare il nome del mittente e la dicitura “
NON APRIRE
- Avviso pubblico - Sponsorizzazioni e collaborazioni per la riqualificazione e manutenzione delle aree verdi pubbliche”.
E' possibile trasmettere la domanda e la relativa documentazioni all'indirizzo PEC
[mailto:verdeambiente.gestione@pec.comune.milano.it](verdeambiente.gestione@pec.comune.milano.it)
- entro l’orario e la data di scadenza del bimestre.
Rimane esclusa ogni responsabilità dell’Amministrazione ove per disguidi postali o di altra natura, ovvero per qualsiasi altro motivo, l’istanza non pervenga entro il previsto termine di scadenza all’indirizzo di destinazione. In caso di invio tramite posta farà fede la data di ricevimento.
Per quanto tempo?
L'accordo con il Comune di Milano può avere la durata: da 1 a 5 anni per la Collaborazione Tecnica e da 1 a 3 anni per la Sponsorizzazione Tecnica.
La rispettiva scadenza è fissata sempre al 31 dicembre.
Al termine del contratto sarà sempre possibile ripresentare la domanda di collaborazione o sponsorizzazione e riproporre la propria candidatura.

Effetto farfalla
Il Comune di Milano promuove proposte ed iniziative realizzare nelle aree verdi cittadine habitat favorevoli alla vita delle farfalle.
Anche i nostri Sponsor e Partner possono proporre una progettazione coordinata con i nostri uffici, con un più diffuso utilizzo delle specie vegetali che maggiormente attraggono le farfalle. Questi insetti, infatti, gravitano di preferenza attorno a piante che per caratteristiche dei fiori e delle foglie garantiscono loro accoglienza e nutrimento.
Ecco, a titolo orientativo, un elenco di tali piante:
erbacee perenni
Achillea, Alcea, Anthyllis, Agastache, Alyssum, Angelica, Asclepias, Aster novi-belgii, Centaurea, Centranthus, Chrysanthemum, Dipsacus, Echinacea, Eryngium, Eupatorium, Hemerocallis, Hyssopus, Lavandula, Lavatera, Lunaria, Mentha, Nepeta, Rudbeckia, Salvia, Scabiosa, Sedum, Rosmarinus, Thymus, Verbena bonariensis, Viola
erbacee annuali
Ammi majus, Calendula, Cosmos, Tropaeolum, Zinnia, Daucus
arbusti
Abelia, Buddleia, Caryopteris, Lantana, Rosa, Lonicera nitida, Syringa, Spiraea
piante nutrici dei bruchi
Artemisia, Ruta, Foeniculum, Urtica dioica

Informazioni
Per qualsiasi informazione rivolgersi a:
Area Verde
Unità Amministrativa Sponsorizzazioni e Affari Generali
Via Sile, 8 - 3°piano - 20139 Milano
dal lunedì al venerdì, dalle 9:00 alle 12:00 e dalle 14:30 alle 15:30
tel. 02 884.64556 / 67413 / 67714 / 67753
e-mail:
[mailto:URB.VerdeSponsorizzazioni@comune.milano.it](URB.VerdeSponsorizzazioni@comune.milano.it)

[/documents/20126/477241551/All.+A+aree+NON+disponibili+agg.+26.10.2023.pdf/47bfe84a-e7c2-9b38-605a-46b87ac84a51?t=1704355639757](All. A aree NON disponibili agg. 26.10.2023. (pdf - 212.038 KB)
)
All. A aree NON disponibili agg. 26.10.2023.
(pdf
- 212.038 KB)
[/documents/20126/477241562/Allegato+B+-+aree+non+disponibili+%28parterre+alberati%29.pdf/2a44ca9f-bc31-a156-525e-6cea8e547799?t=1704355694985](Allegato B - aree non disponibili (parterre alberati) (pdf - 104.448 KB)
)
Allegato B - aree non disponibili (parterre alberati)
(pdf
- 104.448 KB)
[/documents/20126/478451279/Allegato+D1+Domanda+collaboraz+%2B+Privacy+%2B+AutoCert+26.1.24.pdf/76494708-31f0-c9ed-f228-89084ba8b271?t=1706271973910](Allegato D1 Domanda collaborazione + Privacy + AutoCert rev 26.1.24 (pdf - 555.736 KB)
)
Allegato D1 Domanda collaborazione + Privacy + AutoCert rev 26.1.24
(pdf
- 555.736 KB)
[/documents/20126/478451279/Allegato+D2+Domanda+sponsor+%2B+Dich+AutoCert+rev+26.01.24.pdf/13bf6af2-15e1-92f0-d143-4092c130c255?t=1706271976479](Allegato D2 Domanda sponsorizzazione + Dich AutoCert rev 26.01.24 (pdf - 622.839 KB)
)
Allegato D2 Domanda sponsorizzazione + Dich AutoCert rev 26.01.24
(pdf
- 622.839 KB)
[/documents/20126/478451279/Allegato+D3+Domanda+Sponsorizzazione+rev+16.01.24.pdf/c585440c-4271-cb45-85f1-137bfd8cb130?t=1707397257031](Allegato D3 Domanda Sponsorizzazione Finanziaria rev. 16.01.2024 (pdf - 102.402 KB)
)
Allegato D3 Domanda Sponsorizzazione Finanziaria rev. 16.01.2024
(pdf
- 102.402 KB)
[/documents/20126/479137497/Allegato+E1+-+fac+simile+contratto+collaborazione+08.02.24.pdf/701d501e-a619-dae2-554b-edfc408e8e8c?t=1707397128124](Allegato E1 - fac simile contratto collaborazione rev 08.02.24 (pdf - 184.335 KB)
)
Allegato E1 - fac simile contratto collaborazione rev 08.02.24
(pdf
- 184.335 KB)
[/documents/20126/479137497/Allegato+E2+-+fac+simile+contratto+sponsorizzazione+08.02.24.pdf/48ed1409-4215-745f-11d5-0e98dc5e598c?t=1707397129977](Allegato E2 - fac simile contratto sponsorizzazione rev 08.02.24 (pdf - 204.621 KB)
)
Allegato E2 - fac simile contratto sponsorizzazione rev 08.02.24
(pdf
- 204.621 KB)
[/documents/20126/417189448/Allegato+G+-+Informazioni+tecniche+03.2022.pdf/ec666b48-259e-5ade-3776-d90b603b5760?t=1648032275482](Allegato G - Informazioni tecniche rev. 03.2022 (pdf - 976.854 KB)
)
Allegato G - Informazioni tecniche rev. 03.2022
(pdf
- 976.854 KB)
[/documents/20126/417189448/Allegato+G1+Schema+posa+cordoli+rev.+03.2022.pdf/448763d2-d65c-ab52-41a0-8f3be62ca39b?t=1648026293966](Allegato G1 - Schema posa cordoli rev. 03.2022 (pdf - 3375.232 KB)
)
Allegato G1 - Schema posa cordoli rev. 03.2022
(pdf
- 3375.232 KB)
[/documents/20126/483568293/Allegato+H+-+Fac+simile+cartello+sponsorizzazione.pdf/beb836d3-038e-943b-8cb8-68e41b2ea8f0?t=1714637942281](Allegato H - Fac simile cartello sponsorizzazione - rev 02.05.24 (pdf - 524.329 KB)
)
Allegato H - Fac simile cartello sponsorizzazione - rev 02.05.24
(pdf
- 524.329 KB)
[/documents/20126/481105524/Allegato+I+-+Fac+simile+cartello+collaborazione+senza+visibilit%C3%A0+commerciale+rev+19.3.24.pdf/828d5926-17ff-e350-28f5-297063ad7b09?t=1710849116240](Allegato I - fac simile cartello collaborazione  senza visibilità commerciale rev 19.03.24 (pdf - 787.53 KB)
)
Allegato I - fac simile cartello collaborazione  senza visibilità commerciale rev 19.03.24
(pdf
- 787.53 KB)
[/documents/20126/417189448/Allegato+L+fac+simile+progetto+28.09.17.pdf/9e18a91d-5f0d-e33a-4956-92610da343f0?t=1573122638951](Allegato L - fac simile progetto 28.09.17 (pdf - 1315.233 KB)
)
Allegato L - fac simile progetto 28.09.17
(pdf
- 1315.233 KB)

[https://servizi.comune.milano.it/web/guest/dettaglio-contenuto/-/asset_publisher/pqxq/content/ricerca-di-collaborazioni-e-e-sponsorizzazione-per-riqualificazione-e-manutenzione-del-verde-pubblico.](Avviso pubblico cura e adotta il verde pubblico)
Avviso pubblico cura e adotta il verde pubblico
Utilizza i servizi
[https://www.comune.milano.it/servizi/adotta-area-verde-sponsor](Adotta un'area verde: diventa sponsor)
[https://www.comune.milano.it/servizi/giardini-condivisi](Progetti per giardini condivisi)
Modalità di accesso al servizio:
Sportello
Argomenti:
[https://www.comune.milano.it/elenco-argomenti/dettaglio-argomenti?restrictCategoryId=46178&fromPage=elencoArgomenti](Autorizzazioni e permessi - Verde)
[https://www.comune.milano.it/elenco-argomenti/dettaglio-argomenti?restrictCategoryId=36729&fromPage=elencoArgomenti](Verde e parchi)
[https://www.comune.milano.it/elenco-argomenti/dettaglio-argomenti?restrictCategoryId=36724&fromPage=elencoArgomenti](Sponsorizzazioni)
