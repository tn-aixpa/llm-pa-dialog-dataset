Sezioni didattiche
Le Sezioni Didattiche del Comune di Milano sono attive nei principali
poli museali
e nelle
Pediatrie di quattro ospedali della città
.

Sezioni didattiche Museali e Ambiente
Le Sezioni Didattiche del Comune di Milano sono attive nei principali poli museali della città e offrono alle scuole attività differenziate per età, dall’ultimo anno della scuola dell’infanzia alla secondaria di secondo grado.
Vengono proposti percorsi d’arte, storia e natura, con l'obiettivo di arricchire i programmi e l’offerta formativa.
Di seguito, l'elenco delle Sezioni Didattiche:
Sezione Didattica Palazzo Reale
Nasce nel 1994, come progetto di fruizione didattica per le mostre temporanee di Palazzo Reale e i musei civici (Casa Museo Boschi Di Stefano e Museo del Novecento) con specifiche attività rivolte alle scuole e al territorio. Obiettivo: l’educazione al patrimonio artistico, storico e culturale, attraverso un approccio coinvolgente e interdisciplinare.
Sezione Didattica Fabbrica del Vapore e Casa della Memoria
L’ultima nata fra le Sezioni Didattiche, inaugurata a marzo 2023, propone percorsi e laboratori didattici per le scuole e il territorio. La
[https://www.fabbricadelvapore.org/](Fabbrica del Vapore)
è un laboratorio creativo e uno spazio espositivo che accoglie progetti e attività sulla cultura contemporanea. I percorsi alla
[https://www.casadellamemoria.it/](Casa della Memoria)
intendono rafforzare la memoria e la comprensione degli eventi che hanno portato alla democrazia e alla sua difesa nella nostra Repubblica.
Sezione Didattica GAM – Galleria d’Arte Moderna
Ha sede nel Museo di Villa Belgiojoso-Bonaparte, in via Palestro 16.
La Galleria è il luogo ideale per scoprire in modo diverso una parte della storia dell’arte italiana: i percorsi, che utilizzano la metodologia dello story telling, permettono di approfondire specifici periodi storici, culturali e artistici, partendo dalle collezioni della GAM e dai suoi spazi.
Sezione Didattica Raccolte Storiche
La Sezione Didattica Raccolte Storiche propone percorsi a Palazzo Morando sede della pinacoteca e delle collezioni Costume Moda Immagine e a Palazzo Moriggia, sede del Museo del Risorgimento, la cui ricca collezione consente di ripercorrere le tappe salienti che hanno portato all’Unità d’Italia, di cui Milano è stata protagonista. Il confronto fra passato e presente aiuta i ragazzi a riflettere sui grandi temi universali della giustizia, della libertà, della pace, della guerra, della democrazia.
Sezione Didattica Scuola e Ambiente
A Villa Lonati, sede dell’Area Verde del Comune di Milano e all’adiacente Museo Botanico Aurelia Josz, i percorsi della Sezione Didattica Scuola e Ambiente combinano aspetti naturalistici, estetici e scientifici, favorendo l’acquisizione di “saperi in risonanza” sul piano multidisciplinare.
Un’occasione, per le classi, per scoprire specie botaniche anche insolite, ragionare su ritmi e cicli delle stagioni e riflettere sull'equilibrio naturale e la conservazione della biodiversità.
Le attività sono rivolte ai bambini dell'ultimo anno della scuola dell'infanzia, agli studenti della scuola primaria e secondaria di primo grado.

Sezioni didattiche Ospedaliere
Le sezioni didattiche ospedaliere sono presenti nelle Pediatrie di:
Fondazione IRCCS - Istituto Nazionale per la cura dei Tumori
Ospedale San Raffaele - Gruppo Ospedaliero San Donato
ASST Santi Paolo e Carlo.
Il servizio nasce nel 1977, presso l'Istituto Nazionale per la cura dei Tumori e viene poi esteso ad altre pediatrie su richiesta di medici e psicologi della Facoltà di Medicina, consulenti nel campo delle problematiche del bambino ospedalizzato.
Le sezioni ospedaliere fanno parte di un più ampio quadro di iniziative finalizzate a umanizzare gli ambienti ospedalieri, caratterizzandoli anche come spazi di vita e non solo di cura delle malattie.
Le proposte e gli interventi degli educatori hanno come obiettivi:
accogliere la paziente o il paziente attraverso azioni che non interrompono i suoi bisogni di crescita, di sicurezza, di amore, di gioco e di conoscenza, facendo fronte alle necessità psicologiche e sociali determinate dall’ospedalizzazione
favorire la continuità del processo educativo della paziente o del paziente anche nel contesto ospedaliero, con attività che favoriscono il legame con la vita normale e il superamento delle condizioni di passività causate dalla malattia e dalla degenza
sostenere il rapporto fra l’adulto di riferimento, il paziente pediatrico e l’ospedale, per aiutare la paziente o il paziente ad affrontare l'esperienza ospedaliera.
Utilizza i servizi
[https://www.comune.milano.it/servizi/sezioni-didattiche-museali](Sezioni didattiche Museali e Ambiente)
Modalità di accesso al servizio:
Mail
Sportello
Telefono
Fax
