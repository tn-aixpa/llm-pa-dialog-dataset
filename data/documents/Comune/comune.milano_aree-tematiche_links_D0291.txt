Esumazione straordinaria: cos'è, come funziona
Sono definite “straordinarie” le operazioni di esumazione richieste da privati cittadini/cittadine, anziché programmate dall’Amministrazione comunale.
L'esumazione straordinaria
è il disseppellimento della salma dal campo inumativo, eseguito prima del termine del ciclo di sepoltura.

Quando non è possibile eseguire queste operazioni?
Non possono essere eseguite esumazioni straordinarie nei seguenti casi:
nei mesi di maggio, giugno, luglio, agosto e settembre;
quando la salma appartiene a una persona morta di malattia infettiva contagiosa, a meno che siano già trascorsi due anni dalla morte e il coordinatore sanitario dichiari che essa può essere eseguita senza alcun pregiudizio per la saluta pubblica.

In quali casi è possibile richiederle?
Si possono richiedere nei seguenti casi:
trasferimento di salma, resti ossei, ceneri in un’altra sepoltura nello stesso cimitero o in un altro cimitero di Milano, tenuto conto delle disponibilità di spazi esistenti e delle disposizioni vigenti, oppure di un altro Comune o Stato;
cremazione successiva alla sepoltura.

Costi del servizio
Tali operazioni sono effettuate a cura e spese della persona richiedente.
€ 246,50 per esumazione;
€ 1.000,14 deposito cauzionale a salvaguardia del patrimonio comunale e delle sepolture limitrofe.
La persona richiedente dovrà incaricare una ditta privata abilitata a lavorare nei cimiteri milanesi per svolgere le relative operazioni.
L'elenco delle imprese autorizzate è consultabile:
nei cimiteri
presso l’Ufficio Rinnovi Sepolture, esumazioni ed estumulazioni (consultare la voce Informazioni).

Informazioni
Per informazioni
tel. 02 884.62154 / 02 884.60152
Utilizza i servizi
[https://www.comune.milano.it/servizi/esumazioni-straordinarie](Esumazione straordinaria)
Modalità di accesso al servizio:
Sportello
Posta
