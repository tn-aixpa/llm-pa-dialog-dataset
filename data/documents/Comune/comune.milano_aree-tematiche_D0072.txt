Gestione e manutenzione

Il patrimonio immobiliare di Edilizia Residenziale Pubblica, di proprietà del Comune di Milano, che comprende circa 30.000 unità tra abitazioni ed usi diversi, è stato affidato in gestione alla Società MM Spa con la convenzione, di durata trentennale, stipulata in data 30 giugno 2015.
Alla predetta Società - che agisce in nome e per conto del Comune di Milano - competono le funzioni di property management, ovvero la gestione amministrativa e contabile, i rapporti con l’utenza, i cambi alloggio, i piani di mobilità e le funzioni di facility management, ossia la gestione di tutti i servizi e le forniture e le manutenzioni ordinarie e straordinarie. 
Sito MM per Milano
Tutte le attività poste in capo a MM sono sottoposte a un costante controllo da parte del Comune di Milano, che monitora, altresì, il buon andamento della gestione e il corretto adempimento di tutte le obbligazioni assunte con la sottoscrizione della convenzione, avvalendosi di una serie di strumenti, sia informatici che documentali.

Manutenzione straordinaria

Sulla base delle necessità e le priorità di intervento indicate da Metropolitana Milanese Casa, Il Comune di Milano pianifica gli interventi di manutenzione straordinaria sul proprio patrimonio residenziale attraverso:

programmi triennali/annuali per gli interventi più significativi, tra cui quelli che prevedono la riqualificazione completa di interi complessi edilizi
programmi di intervento gestiti attraverso strumenti più flessibili, per esempio quelli conosciuti come “accordi quadro”.

Principali Interventi di manutenzione straordinaria in corso

Via Solari, 40
Intervento di ristrutturazione di una porzione del complesso
Varie Vie
Interventi per la trasformazione a metano delle CT termiche a gasolio
Via San Bernardo, 29/A – Via San Bernardo, 48/50
Interventi per la riqualificazione energetica dei complessi residenziali

Principali interventi di manutenzione straordinaria in programma

via Santi, 6/8 (2^ Lotto)
Intervento di ristrutturazione del complesso
via Villani/Giuffrè
manutenzione straordinaria  del complesso con adeguamento ai fini della prevenzione incendi
via Saint Bon
manutenzione straordinaria  del complesso con adeguamento ai fini della prevenzione incendi
Via Cilea, 118/120
manutenzione straordinaria  del complesso con adeguamento ai fini della prevenzione incendi
Via Tofano, 5
Intervento di demolizione e ricostruzione delle Torri A e B

Argomenti:

Casa




