Per venire incontro alle esigenze di quanti non possono recarsi ai centri di raccolta comunale “Fratte” e “Arechi”, perché non muniti di auto o perché anziani, Salerno Pulita, d’intesa con il Comune, ha varato un nuovo servizio: il Centro raccolta mobile. Con un camion appositamente allestito, il sabato mattina, dalle ore 9 alle ore 12.30, personale di Salerno Pulita sarà in un quartiere della città a disposizione degli utenti. Sarà possibile conferire piccoli apparecchi elettrici ed elettronici, tessili, pile esauste, farmaci scaduti, olio di frittura (in bottiglie di plastica con tappo ben avvitato)  ed effettuare prenotazioni per il ritiro gratuito di ingombranti.
Anche al Centro raccolta mobile, se muniti della card di Salerno Pulita, sarà possibile ricevere i sacchetti di carta per la raccolta della carta e le buste di plastica trasparenti di colore giallo per il conferimento del multimateriale (plastica, acciaio, alluminio, cartone da bevanda) e di colore grigio per il non differenziabile. Si può riceverli anche senza portare oggetti da avviare al riciclo, basta avere la card il cui codice a barre, specifico per ogni titolare di un’utenza domestica Tari, sarà associato a quelli delle buste di plastica che si ritirano. Il kit dei sacchetti di carta  può essere ritirato una volta ogni sei mesi, mentre quello delle buste ogni due mesi.
CALENDARIO TAPPE CENTRO RACCOLTA MOBILE
1) piazza monsignor Bolognini - 22/04/2023
2) largo Sant’Elmo piazza Sant’Agostino – 29/04/2023
3) piazza Sant’Agostino – 06/05/2023
4) via Vestuti (davanti Centro sociale) – 13/05/2023
5) via Vinciprova (spazio antistante nuova chiesa) – 20/05/2023
6) Sant’Eustachio (parcheggio antistante edificio “casermone”) – 27/05/2023
7) Arbostella (spazio antistante parco giochi) – 03/06/2023
8) via Giovanni Paolo II, angolo via Limongelli – 10/06/2023
9) piazza Filangieri – 17/06/2023
10) Galiziano (spazio antistante bar omonimo) – 24/06/2023
11) via Raffaele Mauri (davanti ex mercato rionale Mariconda) – 01/07/2023
12) via Leucosia – 08/07/2023