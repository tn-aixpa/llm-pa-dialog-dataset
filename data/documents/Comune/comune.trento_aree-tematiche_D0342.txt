Conseguita la certificazione di base, e al termine del triennio la certificazione finale, nell'ambito del  processo Family Audit attivato in via sperimentale presso il Servizio Biblioteca e Archivio storico.
La Giunta comunale, nella seduta del 4 giugno 2007 ha aderito al processo di
Audit
promosso dalla Provincia Autonoma di Trento, disponendone l'applicazione sperimentale presso il Servizio biblioteca e archivio storico, al fine di certificare la propria politica di gestione del personale attraverso l’individuazione di obiettivi e provvedimenti per migliorare le possibilità di conciliazione tra famiglia e lavoro.
Il percorso di applicazione del processo di Audit si è sviluppato nel corso del 2008 con:
la costituzione del gruppo di lavoro interno
l'analisi della situazione da parte del gruppo medesimo con il supporto di auditors esterni e con riferimento ai campi di azione previsti dal modello
l'approvazione del piano di attuazione per il miglioramento
la visita dei valutatori esterni ed il conseguimento della certificazione di base riconosciuta dal Consiglio di Audit provinciale
Nel corso dell'evento svoltosi in data 07/05/2009 presso la Provincia Autonoma di Trento dal titolo "Conciliazione Famiglia e Lavoro - La certificazione familiare delle aziende trentine" è stato consegnato al Comune di Trento - Servizio Biblioteca ed Archivio storico il Certificato Base dell'Audit. Nella seduta del 28 giugno 2010 il Consiglio dell'Audit ha confermato la certificazione-base per la seconda annualità, evidenziando che l'organizzazione ha gestito il processo con padronanza ed in modo particolarmente propositivo.
Il Consiglio dell'Audit, nella seduta del 2 maggio 2011, ha confermato la certificazione-base per la terza annualità. Ha, infatti, riconosciuto che l'organizzazione, dimostrando il pieno controllo dello sviluppo del processo, ha ottemperato ai requisiti previsti dalle Linee guida del Family Audit e realizzato con efficacia le azioni previste previste nel Piano delle attività con scadenza 2010.
La Provincia Autonoma di Trento, sulla base di quanto deciso dal Consiglio Audit nelle riunioni di data 8 maggio e 11 giugno 2012, a conclusione del progetto di sperimentazione Family Audit presso il Servizio Biblioteca, ha rilasciato il certificato finale.