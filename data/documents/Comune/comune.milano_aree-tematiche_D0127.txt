Fare pubblicità

L'installazione di mezzi pubblicitari e l'esposizione di pubblicità sul territorio del Comune di Milano sono soggetti a un provvedimento di autorizzazione o, nel caso delle insegne di esercizio, a un titolo abilitativo (SCIA), nonché al pagamento del canone unico ai sensi della L.160/2019 e del vigente Regolamento comunale sul Canone Unico Patrimoniale.
È considerata pubblicità la diffusione di messaggi pubblicitari in luoghi pubblici, aperti al pubblico o esposti al pubblico, nell’esercizio di un’attività economica. Il canone si applica all’intera superficie dei mezzi pubblicitari in base alle tariffe vigenti, fatti salvi i casi di riduzione o esenzione tassativamente previsti dalla citata normativa.
La pubblicità priva di autorizzazione è abusiva e, come tale, sanzionata ai sensi di legge (vedasi il link “pubblicità: controversie legali”)

Pubblicità temporanea

Sono considerati mezzi di pubblicità temporanea:

cartelli e stendardi
gonfaloni (l'elenco dei pali per questa tipologia di mezzi è consultabile negli allegati)
striscioni
strutture provvisorie su suolo pubblico
teli su ponteggi
pellicolatura di strada e di edifici
palloni aerostatici e frenati
proiezioni
pubblicità sui taxi

Altri casi di pubblicità temporanea

volantini e locandine (cosiddetta pubblicità varia da banco)
veicoli pubblicitari

Per tutti i casi sopra riportati è necessaria autorizzazione espressa rilasciata sulla base di apposita istanza (dichiarazione di esposizione nel caso dei volantini).
L’autorizzazione è rilasciata entro 30 giorni.

Pubblicità  permanente

Per pubblicità permanente si intende l’esposizione pubblicitaria di durata pari o superiore a un anno.
A titolo esemplificativo, si considera “permanente” l'attività pubblicitaria svolta coi seguenti mezzi:

poster
teli pubblicitari su fronti ciechi
quadri pittorici
cassonetti luminosi a parete
insegne pubblicitarie su tetto (in caso di installazione in luogo diverso dalla sede dell’attività)
targhe su pali 
impianti di trasmissione e/o riproduzione di immagini
impianti innovativi e tecnologicamente avanzati
insegne di esercizio
loghi su veicoli aziendali

E'necessaria autorizzazione espressa, rilasciata sulla base di apposita istanza. L’autorizzazione è rilasciata entro 90 giorni (180 nel caso di impianti innovativi e tecnologicamente avanzati).
Per le insegne di esercizio è necessario presentare Segnalazione Certificata di Inizio Attività, che, costituisce titolo abilitativo per l’immediato avvio dell’attività, ferma restando la possibilità per l’ufficio di comunicare, entro 60 giorni dalla ricezione, eventuali fattori ostativi o provvedimenti di divieto di prosecuzione della stessa.
Per i loghi su veicoli aziendali è necessario presentare dichiarazione di esposizione, di competenza dell’Area Gestione Fiscalità.

Utilizza i servizi

Pubblicità permanente[www.pubblicitapermanente.co.uk]

Modalità di accesso al servizio:

Online

Pubblicità temporanea

Pubblicità: subentro

Modalità di accesso al servizio:

Sportello

Riferimenti normativi

L. 160/2019, art. 1, commi 816-837
Regolamento Canone Unico patrimoniale, approvato con deliberazione del Consiglio Comunale n° 23 del 11/03/2021




