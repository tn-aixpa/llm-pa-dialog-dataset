Avvisi SUE

In questa pagina è possibile prendere visione degli Avvisi emanati dalla Direzione Specialistica Attuazione Diretta PGT e SUE.

Commissione per il Paesaggio - Integrati i "Principi per la Rigenerazione Urbana di Milano" - 13 ottobre 2023

La Commissione per il Paesaggio, nella seduta del 5 ottobre 2023, ha approvato l’integrazione del documento "Principi per la Rigenerazione Urbana di Milano" con inserimento di un nuovo principio riguardante gli “edifici alti”.
Il documento è disponibile nella sezione del portale istituzionale relativa alla Commissione per il Paesaggio.

Aggiornamento dei Diritti di segreteria - 29 settembre 2023

Si informa che, a partire dal 1 ottobre 2023, entra in vigore l’aggiornamento degli importi dei Diritti di segreteria stabilito con Delibera di Giunta Comunale n. 1084 del 03/08/2023.
Consulta Pagamento dei diritti di segreteria[www.dirittisegreteria.it]

Servizi relativi all'Ufficio Condono sospesi per lavori di ripristino sulla rete informatica - 2 agosto 2023

Si avvisano gli utenti che i servizi relativi all'ufficio condono, nello specifico il rilascio dei permessi e autorizzazioni a sanatoria, le visure atti nonché l'attività interna di consultazione per il completamento dei provvedimenti, hanno subito interruzioni dal 24/07/2023 al 27/07/2023 per lavori di ripristino della rete informatica con conseguente rallentamento delle attività dell'ufficio. Si assicura il recupero delle prestazioni sospese per garantire riscontro ai cittadini. Ci scusiamo per il disagio

SCIA 23 - Modalità di pagamento oneri di costruzione e monetizzazioni tramite bonifico bancario - 19.06.2023

Si informa che, a partire dal 19/6/2023, il pagamento di oneri di costruzione e monetizzazioni relativi alle SCIA art.23 DPR380/20201 dovrà avvenire esclusivamente tramite bonifico bancario a favore di: Tesoreria del Comune di Milano - Banca Intesa Sanpaolo Spa - Iban: IT15 V030 6901 7831 0000 0300 001 - Causale: riferimenti del fascicolo edilizio.

Avviso relativo al divieto di collocare colonne gas all’interno del cappotto termico - 16 giugno 2023

Il gestore del servizio di distribuzione del gas naturale ha segnalato alla scrivente Amministrazione di aver rilevato presso alcuni stabili l’inclusione (muratura) parziale o totale della porzione aerea della colonna montante nel “cappotto termico” dell’edificio, realizzata nel corso di interventi di ristrutturazione o riqualificazione energetica.
Per prevenire gravi rischi per la sicurezza degli edifici e non incorrere in responsabilità civili, penali e amministrative, si ricorda l’obbligo di osservare rigorosamente la normativa tecnica di riferimento in materia di colonne montanti gas e in particolare la norma UNI 9860 e il DM 16 maggio 1987 “Norme di sicurezza antincendi per gli edifici di civile abitazione” nonché il Regolamento Edilizio del Comune di Milano secondo il quale «Gli edifici devono essere dotati delle canalizzazioni interne per i servizi di fognatura, idrici, di distribuzione dell’energia elettrica, del gas, dell’energia termica e di telecomunicazione e devono essere allacciati alle relative reti ed infrastrutture secondo la vigente disciplina e secondo le prescrizioni degli enti gestori» (art. 84, comma 1).
Scarica l'Avviso.

Argomenti:

Edilizia e territorio




