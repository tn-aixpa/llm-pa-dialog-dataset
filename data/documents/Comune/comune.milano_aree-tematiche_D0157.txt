Arte e mestieri di strada a Milano

Sono considerate Arti di Strada le attività artistiche e creative proprie delle arti, svolte individualmente o in gruppo, in spazi aperti al pubblico.
Gli artisti di strada, come da normativa allegata, si distinguono in due tipologie di attività:

espressioni artistiche di strada
mestieri artistici di strada.

Le aree disponibili sono accessibili su prenotazione agli artisti registrati alla piattaforma Openstage.

Cosa sono le espressioni artistiche di strada?

Sono attività che non prevedono un corrispettivo predeterminato per la prestazione e/o un titolo di accesso per la partecipazione del pubblico, ferma restando la possibilità di raccogliere libere offerte.
Rientrano in questa fenomenologia le attività di:

acrobati
giocolieri
equilibristi
contorsionisti
cantastorie
attori di strada
clowns
statue viventi
mimi
fachiri
mangiafuoco
burattinai
danzatori
musicisti
oneman band
street-band
madonnari
dream painters.

Quali sono i mestieri artistici di strada?

Sono quelli finalizzati alla produzione e vendita al pubblico delle opere a carattere espressivo frutto dell’ingegno creativo di chi le propone e/o all'offerta di prestazioni estemporanee a carattere artistico-espressivo per le quali venga richiesto uno specifico corrispettivo.
In questa seconda categoria rientrano a titolo di esempio:

pittori
scultori
ritrattisti
fotografi
scultori di palloncini
truccatori
esoterici

L’esercizio dei mestieri di strada è soggetto a versamento del Canone Unico per l'occupazione di suolo pubblico.

Aree disponibili sul territorio di Milano e loro caratteristiche

Le aree disponibili sono accessibili su prenotazione agli artisti registrati alla piattaforma Openstage e sono così classificate:

aree di libero esercizio
	- senza alcuna prescrizione o limitazione relativa a specifiche tipologie artistiche, fatte salve diversificazioni per fasce temporali
aree inibite all’amplificazione
	- indisponibili ad attività che prevedono l’uso di sistemi di amplificazione di qualsiasi genere
percorsi di esercizio itinerante
	- disponibili ad interventi che si svolgono in forma itinerante, non occupano nemmeno temporaneamente il suolo pubblico, effettuando esclusivamente sporadiche soste nel rispetto delle modalità di esercizio previste
aree riservate all’attività espressiva
	- sono ammesse esclusivamente le attività previste dal secondo comma dell’art. 5 del Regolamento
aree di speciale interesse pubblico
	- per la particolare rilevanza ambientale possono essere soggette a specifiche prescrizioni, limitazioni o estensioni, sporadiche o periodiche, anche frequenti
aree di espressione estemporanea
	- nelle quali le attività espressive di cui al secondo comma dell’art. 5 possono essere esercitate senza alcuna prenotazione dello spazio. Queste aree non possono essere utilizzate per l’esercizio dei mestieri artistici di strada.

Utilizza i servizi

Prenota la postazione per i mestieri artistici di strada

Modalità di accesso al servizio:

Online
Sportello

Prenota la postazione per un'attività artistica in strada

Modalità di accesso al servizio:

Online

Collegamenti

Openstage, gli spettacoli di oggi

Muri Liberi - 100 Muri per Street Art

Riferimenti normativi

Regolamento per la disciplina delle arti di strada




