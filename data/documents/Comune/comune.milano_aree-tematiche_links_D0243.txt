Milano Internazionale
Milano è una città internazionale, polo di scambi economici, finanziari e culturali; la città si distingue inoltre per la particolare spinta ai processi di innovazione.
Noto punto di riferimento per gusto e stile di vita, è la città europea non Capitale che ospita il più alto numero di sedi consolari e rappresentanze diplomatiche.
La sua popolazione residente è composta per quasi il 20% da cittadini provenienti da altri Paesi: sono infatti presenti oltre 300.000 cittadini di diversa nazionalità e oltre 500 associazioni che fanno riferimento a comunità straniere.
Metropoli cosmopolita, Milano attua una strategia di collaborazione tra città, che si traduce in attività bilaterali - quali Patti di Gemellaggio, accordi di collaborazione (ad esempio quello con la Banca Mondiale), accordi di partenariato nel contesto di progetti di cooperazione - e attività multilaterali con la partecipazione a reti internazionali con città di tutto il mondo.
Milano è sede di importanti organizzazioni non governative italiane nel campo della cooperazione internazionale; ospita inoltre le sedi italiane dei maggiori gruppi economici internazionali.
L’Amministrazione Comunale è l’ente referente per le strategie internazionali, che dopo l'Esposizione Universale del 2015 sono diventate ancora più centrali per la costruzione del futuro della città.
Area Relazioni Internazionali
e-mail:
[mailto:GS.Relazinternazionali@comune.milano.it](GS.Relazinternazionali@comune.milano.it)

Area Relazioni Internazionali
L'Area Relazioni Internazionali supporta il Sindaco e l’Amministrazione comunale nel consolidamento del ruolo di Milano a livello internazionale, nella realizzazione del potenziale attrattivo della città e nella valorizzazione della sua presenza internazionale mediante 3 unità operative:
l'
Unità Relazioni e Cooperazione tra Città
, che organizza e gestisce l’agenda degli incontri e delle missioni internazionali del Sindaco e dei suoi delegati, accoglie delegazioni e cura la sottoscrizione di accordi con città straniere, mantiene le relazioni con il Corpo Consolare e la diaspora sul territorio cittadino, fornisce supporto all'organizzazione di eventi internazionali a Milano, promuove attivamente la cooperazione e la solidarietà internazionale partecipando a progetti nei Paesi del sud del mondo – con particolare attenzione alle realtà metropolitane – e realizzando iniziative di educazione alla cittadinanza globale
l'
Unità Affari Europei
, che coordina la partecipazione di Milano alla rete europea EUROCITIES e gestisce i rapporti con gli organismi europei nonché con le città d’Europa per attività volte alla presentazione di progetti e allo scambio di know-how
l'
Unità Partenariati Internazionali
, che partecipa alle attività delle reti internazionali di città, quali il C40 - Climate Leadership Group, in collaborazione con le altre Unità dell’Area e in raccordo con gli Assessorati e le Direzioni competenti per materia, predispone dossier di candidatura della Città di Milano ad ospitare enti o eventi di portata internazionale o per l’ottenimento di premi o riconoscimenti internazionali.
