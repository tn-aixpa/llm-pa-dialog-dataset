Ufficio Protocollo dello Sportello Unico per l'Edilizia

L’Ufficio Protocollo dell’Area Sportello Unico per l’Edilizia garantisce la ricezione e la protocollazione a distanza di documenti (comunicazione/integrazione/richiesta), dei quali verifica la completezza formale.

Cosa è possibile protocollare attraverso la PEC

Indirizzo PEC: sueprotocollo@postacert.comune.milano.it

Segnalazione certificata per l’agibilità per Permessi di costruire e per le SCIA non presentate in “Impresainungiorno” 
Richieste di rimborso di somme pagate per pratiche edilizie in corso
Richieste di voltura del permesso di costruire
Richieste di proroga dei termini di inizio/fine lavori dei permessi di costruire
Comunicazione di revoca del progettista/Assuntore dei lavori per le pratiche non presentate in “Impresainungiorno”
Richieste di svincolo di polizze fidejussorie
Richiesta di svincolo/trasferimento della pertinenzialità di parcheggio
Esposti/segnalazioni/solleciti
Richieste di copia conforme all’originale delle certificazioni energetiche presentate/protocollate fino a settembre 2011
Richieste punti fissi

Si precisa che è prevista la presentazione allo sportello protocollo (Via Sile, 8 - Milano), previo appuntamento da richiedere via e-mail all'indirizzo: SueProtocollo@comune.milano.it, solo per le integrazioni di Cementi Armati presentati in formato cartaceo.
AVVERTENZE
Alcune precisazioni utili al fine di una ricezione idonea necessaria alla protocollazione:

La PEC dovrà contenere comunicazioni/integrazioni/richieste od altra documentazione che faccia riferimento ad una singola pratica edilizia. Le stesse e i relativi allegati in formato Pdf dovranno essere firmati digitalmente
La PEC oltre al documento (comunicazione/integrazione/richiesta) dovrà contenere: procura alla presentazione firmata dall’avente titolo qualora lo stesso non disponga di una firma digitale o di una casella pec
Per qualsiasi tipologia di documento occorre indicare sempre la localizzazione e civico della pratica di riferimento oltre ai numeri di Protocollo Generale e di OnlyOne (progr. W.F.)
Non verrà effettuata alcuna protocollazione dei documenti per i quali è prevista esplicitamente una diversa modalità di presentazione
Nel caso di richieste alle quali va apposta la marca da bollo si elenca di seguito la modalità cui attenersi:
	1. Bollo pagato al Comune con Bonifico Bancario:
	Il titolare della pratica effettua il pagamento della somma corrispondente alla marca da bollo con bonifico bancario sul conto corrente del Comune inserendo nella causale la tipologia del documento cui si riferisce (es. richiesta voltura permesso di costruire) e la relativa localizzazione (Via……civico…) allegandone copia all'istanza che viene inviata a mezzo pec.
	2. Bollo apposto e annullato su istanza: Il titolare/il procuratore della pratica appone il bollo sull'istanza annullandolo con timbro data, contestualmente deve rendere una dichiarazione sostitutiva di atto di notorietà nella quale si attesta di aver assolto al pagamento dell'imposta di bollo indicando i dati relativi all'identificativo della marca. Tale dichiarazione deve essere firmata digitalmente ed unita all’istanza da inviare via pec. La domanda in originale deve essere conservata agli atti del richiedente per eventuali controlli da parte dell'amministrazione.

Cosa è possibile protocollare con i servizi online

Si possono protocollare online:

Dichiarazioni di conformità impianti ai sensi del DM n. 37/2008
Richieste di accesso agli atti - istanze di visura dei fascicoli edilizi

Atti/Titoli esclusi dalla protocollazione presso l'Ufficio Protocollo SUE

Qualsiasi atto/istanza/richiesta relativa all’Ufficio Tutela del Paesaggio. Le relative istruzioni per la protocollazione sono riportate nella relativa sezione "Commissione per il Paesaggio" 
Le richieste dei permessi di costruire convenzionati e tutte le relative integrazioni/atti. La modalità per la protocollazione è riportata nell’apposito servizio “Permesso di costruire convenzionato”  
Le nuove CILA e relative varianti e comunicazioni di fine lavori che si presentano esclusivamente attraverso il portale di “Impresainungiorno”
Le nuove SCIA art. 22
SCIA Art. 23 - Segnalazione Certificata di Inizio Attività alternativa al permesso di costruire/autorizzazione
Qualsiasi atto/richiesta/integrazione/segnalazione relativa a pratiche di competenza dei Servizi di Municipio (ex Consigli di zona) occorre avvalersi delle modalità indicate sul sito alla specifica Area tematica;
Le varianti ai depositi sismici/denunce dei cementi armati, per le quali è necessario consultare la specifica sezione "Deposito sismico e Denuncia dei cementi armati"
Le relazioni energetiche (ex art. 28 L. 10/91 ora abrogato) inerenti nuove installazioni/sostituzioni di generatori di calore prive di opere edilizie

Per saperne di più su "Modulistica edilizia SUE"

Argomenti:

Edilizia e territorio




