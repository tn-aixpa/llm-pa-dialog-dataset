Orientamento e accoglienza per Minori stranieri non accompagnati - Msna
Il Centro Servizi Minori stranieri non accompagnati (Msna) è inserito nel progetto Sai (Sistema di accoglienza e integrazione) di cui è titolare il Comune di Milano, ed è co-gestito con gli Enti del Terzo Settore partner della coprogettazione del “Sistema cittadino di accoglienza e integrazione dei richiedenti e titolari di protezione internazionale, dei minori stranieri non accompagnati 2023-2025”.
Il Centro si compone di:
un’area residenziale prioritariamente dedicata alla pronta e prima accoglienza di 13 minori soli;
un’area servizi presso la quale opera un’équipe multidisciplinare composta da assistenti sociali, educatori professionali, medici, psicologi, mediatori, consulenti legali, docenti di italiano L2, personale amministrativo ed esperti di monitoraggio e analisi di dati.

Aree di intervento
Il Centro assicura l’accoglienza e l’attivazione di tutte le azioni necessarie per garantire il superiore interesse del minore e la tempestiva definizione della progettualità più idonea per la sua crescita armoniosa ed il suo benessere psico-fisico.
L’assistenza residenziale è garantita 365 giorni l’anno, 24 ore su 24.
La struttura è dotata di 13 posti letto in n. 4 camere, con servizi igienici, nonché di spazi funzionali per i momenti di convivialità, ricreazione e studio.
L’équipe multisciplinare del Centro offre i seguenti servizi:
Prima accoglienza dei minori e ricerca della struttura residenziale più idonea;
Definizione e avvio di progetti socioeducativi individualizzati;
Attivazione di percorsi di affido familiare o a parenti, ove ne ricorrano le condizioni;
Orientamento giuridico-legale per i minori neo-arrivati, con sessioni informative di gruppo e incontri individuali;
Supporto alle procedure per l’eventuale presentazione della domanda di protezione internazionale, rimpatrio assistito, ricongiungimento familiare;
Orientamento ai percorsi di alfabetizzazione; alle risorse ed opportunità formative, ricreative, sportive e culturali della città e del quartiere;
Assistenza psicologica e screening sanitario, in collaborazione con Uonpia- Fondazione Policlinico;
Accertamenti dell’età e di eventuali esiti da traumi e violenze in collaborazione con l’istituto di Medicina Legale dell’Università degli Studi di Milano Labanof;
Attività di mappatura e di networking dei servizi, dei progetti e delle risorse anche informali d’interesse rispetto al tema Msna;
Osservatorio e analisi dei dati relativi al fenomeno.
I professionisti del Centro Servizi Msna collaborano con le altre Istituzioni (Procura e Tribunale Minori, Forze dell'Ordine, Ospedali, Questura, USSM, Prefettura ecc..), i tutori volontari, la rete dei servizi territoriali e residenziali (SAI ed extra SAI) che si occupano di tutela e progetti di aiuto.

Servizi offerti
Centro servizi per la prima accoglienza
Il Centro è un hub connesso a tutti i servizi che quotidianamente si occupano di cura e accoglienza dei minori stranieri non accompagnati. Rappresenta un punto di accesso unitario in grado di dare risposte oltre l’emergenza e di avviare il minore nella costruzione e realizzazione di un proprio percorso di vita.
I servizi offerti sono:
orientamento legale per i minori, con sessioni informative di gruppo e incontri individuali;
supporto alle procedure per l’eventuale presentazione della domanda di protezione internazionale, rimpatrio assistito, ricongiungimento familiare;
servizio telefonico gratuito multilingue, HelpLine;
percorsi di alfabetizzazione;
informazioni sui servizi della città e del quartiere;
accompagnamenti e/o trasferimenti;
attività formative e ludico-ricreative;
assistenza psicologica in collaborazione con Uonpia Policlinico;
assistenza sanitaria e raccolta e valutazione della anamnesi dei minori da parte del Laboratorio Labanof.
Supporto ai tutori volontari
Nel Centro viene offerto un supporto ai tutori volontari nell’esercizio della loro funzione di tutela, valorizzandone il capitale relazionale e sociale e agevolando la comunicazione e lo scambio con gli altri soggetti coinvolti negli interventi rivolti ai minori stranieri non accompagnati. Nello specifico viene assicurato:
il coinvolgimento del tutore, a seguito della nomina, nel percorso del minore all’interno del centro multi-servizi e nelle successive fasi dell’accoglienza;
un supporto sociale al minore e al tutore per le tematiche relative al loro rapporto e per facilitarne l’interazione e la comprensione reciproca;
informativa e orientamento legale;
orientamento ai servizi territoriali del Comune di Milano e al loro funzionamento;
accompagnamento alla relazione con i diversi interlocutori coinvolti nel percorso del minore.
Utilizza i servizi
[https://www.comune.milano.it/servizi/minori-stranieri-non-accompagnati-msna](Minori stranieri non accompagnati - Msna)
Modalità di accesso al servizio:
Sportello
