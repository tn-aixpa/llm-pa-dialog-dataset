Progetti conclusi

Libro come cura
"Libro come cura" è un progetto nato dalla collaborazione tra Fondazione de Agostini e Comune di Milano con l’obiettivo di dare conforto ai più piccoli, i quali maggiormente hanno subìto le restrizioni imposte dall’epidemia da Covid-19, attraverso il ricorso alla lettura.
Perché proprio attraverso i libri, i bambini comprendono meglio non solo il mondo che li circonda ma soprattutto il proprio mondo interiore, grazie alle immagini e alle parole che leggono e che danno voce a pensieri e emozioni.
Il progetto ha previsto un percorso formativo per educatrici e educatori dei Nidi del Comune di Milano e la realizzazione di
webinar
dedicati ai genitori. Attraverso la lettura, l’obiettivo è stato quello di sostenere la crescita e l'elaborazione delle emozioni dei bambini, soprattutto quelle che la pandemia ha fatto emergere (paura, separazione, solitudine), attivando un vero e proprio processo di cura.
Webinar programmati
20.01.21 -
[https://youtu.be/tlOUsBZlSbk](Io non ho paura della paura)
23.02.21 -
[https://youtu.be/izva7c5RXRI](Ascoltami)
17.03.21 -
[https://youtu.be/xr0ZiHu8ypU](Non sono solo)
12.04.21 -
[https://youtu.be/zPZjirGkDu0](E poi ci abbracceremo)

Primi Passi. Polo sperimentale per la prima infanzia
Il progetto, sviluppato nel biennio 2018-2020 e finalizzato a contrastare la povertà educativa minorile, ha inteso offrire maggiori opportunità educative alle bambine e ai bambini da 0 a 6 anni e alle loro famiglie, nonché rafforzare i servizi dedicati all’infanzia; il tutto attraverso una rete di stimoli e opportunità che mette in relazione scuola, territorio e famiglie.
“Primi Passi” si è sostanziato nel potenziamento di contesti e stimoli per i bambini dentro e fuori la scuola, nonché nell’acquisizione di competenze durevoli negli adulti attraverso il coinvolgimento di tutti gli attori (pubblici e privati) della comunità educante. Per finalizzare al meglio questi obiettivi, sono state realizzate attività
ad hoc
: laboratori sul territorio e interni alle scuole; azioni-ponte con le famiglie, per favorire l’accesso ai Servizi all’Infanzia pubblici e alle altre risorse del territorio; implementazione della rete di cura e della prevenzione sociale e sanitaria; mediazione culturale e promozione della partecipazione attiva dei genitori nella scuola e sul territorio.
I servizi direttamente coinvolti nella realizzazione del progetto sono stati i nidi e le scuole dell’infanzia di via S. Erlembaldo, S. Mamete, Russo, Ragusa e Giacosa, oltre al servizio integrativo Tempo per le Famiglie Giacosa e la scuola dell’infanzia statale di via Pontano.
Capofila del progetto è stato il Comune di Milano (Area Servizi all’Infanzia – Ufficio Progetti), che ha lavorato insieme ad alcuni partner territoriali (ATS e otto realtà del Terzo Settore).
Il progetto è stato selezionato dall’impresa sociale “Con i Bambini” nell’ambito del
Fondo per il contrasto della povertà educativa minorile
, nato con l’obiettivo di eliminare gli ostacoli di natura economica, sociale e culturale che impediscono la piena partecipazione dei bambini processi educativi.
[/documents/20126/1440122/PosterBrochure_libroNascondino_ConDisegni.pdf/77a71363-1d52-57fb-ef31-42999f6f5dc0?t=1557224447686](Primi Passi brochure)

Open the door to reading
Open the door to reading è un progetto promosso dalla Commissione Europea nell’ambito del Programma Erasmus Plus e totalmente finanziato dall’Unione Europea.
Il Comune ha aderito in partnership con Göteborg (capofila), Bruxelles, Bristol e Turku.
Il progetto ha una durata di 24 mesi a partire da settembre 2017 fino ad ottobre 2019, mese in cui si terrà il convegno finale organizzato dalla città di Milano.
Obiettivi del progetto
L’obiettivo del progetto Open the door to reading è quello di rinforzare e migliorare le competenze cognitive e linguistiche dei bambini tra gli 0 e i 6 anni tramite la promozione della lettura, riducendo l’ineguaglianza delle condizioni di vita e di salute dei bambini nei primi anni di vita.
A tal fine il progetto si propone di promuovere la lettura nelle scuole, con il coinvolgimento delle loro famiglie, al fine di prevenire situazioni di disagio ed esclusione sociale.
Il target del progetto sono i professionisti (educatori dei servizi all’infanzia, bibliotecari, operatori dei servizi sanitari ecc.) che da diverse angolature si occupano dei bambini in età 0/6 anni e delle loro famiglie.
I beneficiari del progetto sono le famiglie che presentano situazioni problematiche multidimensionali date dal loro background migratorio, dalle difficili condizioni socio-economiche, da specifici problemi di sviluppo cognitivo o relazionale dei bambini.
Azioni previste
Azioni internazionali
Il progetto prevede:
la realizzazione di 5 momenti di scambio transazionale di buone pratiche;
workshop locali per professionisti;
l’implementazione di strumenti specifici e la produzione di un booklet che supporti i professionisti della prima infanzia nella promozione della lettura;
la realizzazione di due convegni su questo tema al fine di favorire un reciproco miglioramento delle competenze e una messa a sistema delle stesse.
Azioni locali del Comune di Milano
In particolare, il Comune di Milano intende grazie a questa adesione implementare le proprie conoscenze e pratiche nel merito dell’utilizzo della lettura per i bambini di età 0/6 nell’ottica della prevenzione del disagio.
A questo fine si è impegnato a:
condividere con i partner di progetto le pratiche attualmente in corso in alcune scuole (pratiche   laboratoriali, setting, materiali..),
realizzare 3 laboratori nelle scuole di testing dei materiali e strumenti elaborati dal progetto
organizzare percorsi formativi e di scambio prassi tra educatori, bibliotecari ed operatori sanitari
diffondere i materiali che saranno output di progetto presso educatori e responsabili dei servizi
partecipazione agli incontri transazionali per lo scambio di prassi
organizzazione del convegno finale internazionale di progetto ad ottobre 2019 a Milano.
Risultati attesi
Miglioramento dei processi interni agli enti partner a supporto delle pratiche di lettura, che hanno un ruolo chiave nello sviluppo dell’approccio pedagogico basato sull'insegnamento inclusivo e sul pensiero divergente;
un impatto positivo sul benessere dei bambini e delle loro famiglie in senso più ampio come la capacità degli adulti di prendersi cura dei bambini e della loro capacità di autonomia;
un incremento delle opportunità per tutti i bambini, anche in contesti culturalmente svantaggiati e bambini con difficoltà.
[https://goteborg.se/wps/portal/enhetssida/jamlikt-goteborg/open-the-door-for-reading/!ut/p/z1/nZBBT4NAEIV_i4c9ws5SpMQbTSumbVLbiMW9NFs6wiawQ5ZFEn-9RL1oakic28ybb97kcclzLo1606Vymoyqx_5FRqcwSEGsQ7FJ4-cY9ilEQTB_EtFmzo9TC3KU4Y9K4Jt_FMtEhCMPD-Iekv0q2h1WIcD29pOf9P99dnEIFjOAdBf8h__x4AS_5rKs6fwVVWLOs7jk0uIrWrR-b8dx5Vzb3TFgMAyDX1DTG_QbXStDvnYMlEX0HDZj5EWFDLqip1oxaC2V6JxmQC0az1XoXYis58izqC7alNcsK-ocz6858bbJsix_3-IxufkAJhhhdg!!/dz/d5/L2dBISEvZ0FBIS9nQSEh/](Open the door to reading)
