Lavori di pubblica utilità: come funziona il servizio
Alle persone condannate che hanno ottenuto dal Giudice la possibilità di sostituire la pena, il Comune di Milano mette a disposizione 150 postazioni per effettuare lavori di pubblica utilità o Messa alla prova.

Come si attivano i Lavori di pubblica utilità
Gli interessati contattano il Servizio, direttamente o tramite il proprio legale, per prendere un appuntamento
Effettuano
colloquio
con un operatore del Servizio Lavori di Pubblica Utilità, con l'obiettivo di abbinare nel miglior modo possibile la postazione di lavoro con la persona nel rispetto delle esigenze e delle prerogative di entrambi.
Al termine del colloquio sarà rilasciata la
disponibilità
da parte dell'Amministrazione ad accogliere la persona nell'ambito dello svolgimento del lavoro di pubblica utilità.
Dopo aver ottenuto dal Giudice la
validazione
per lo svolgimento del lavoro di pubblica utilità, la persona si recherà presso la postazione di lavoro individuata per affiancare il personale presente nei giorni e negli orari concordati. Un referente responsabile effettuerà la supervisione e riferirà, con una relazione al Giudice, l'esito dello svolgimento del lavoro.

Cosa si fa in sostituzione della pena
I richiedenti potranno essere impiegati, a titolo di esempio, presso:
RSA (Residenze Sanitarie Assistite);
centri diurni per disabili (CDD) a gestione diretta del Comune;
biblioteche;
cimiteri;
Arena civica;
Municipi;
Museo botanico;
attuazione del Piano anticaldo.
Il servizio è attivo grazie alla Convenzione tra il Tribunale di Milano e il Comune di Milano.

Informazioni
Tel. 02 884 50100
e-mail:
[mailto:PSS.lavoripubblicautilita@comune.milano.it](PSS.lavoripubblicautilita@comune.milano.it)

[https://www.normattiva.it/uri-res/N2Ls?urn:nir:stato:decreto.legislativo:2000;274~art54](Decreto legislativo 274/2000, art. 54)
[https://www.gazzettaufficiale.it/eli/id/2014/05/02/14G00070/sg](Legge 67/2014)
Utilizza i servizi
[https://www.comune.milano.it/servizi-sociali/lavori-di-pubblica-utilita](Lavori di pubblica utilità)
Modalità di accesso al servizio:
Mail
Sportello
Telefono
