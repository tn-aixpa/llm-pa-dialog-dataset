Cantiere via Carlo Farini

MANUTENZIONE DEL PONTE FERROVIARIO
Il ponte di Via Farini é stato oggetto di un importante intervento di manutenzione da parte del Comune di Milano e di Rete Ferroviaria Italiana con l'obiettivo di mantenere in efficienza le sue strutture portanti e consentire il completo rifacimento dei binari del tram, delle pavimentazioni stradali e dei marciapiedi.
Dal 6 Luglio al 6 Settembre 2020 il divieto di transito sul ponte è stato esteso a tutti i veicoli per consentire la realizzazione di tutti quegli interventi che non possono essere compiuti in presenza di traffico.
La realizzazione di questo intervento è stata ripartita tra Comune di Milano e RFI.
Il costo é stato pari a 12 milioni di euro.
Il 5 settembre è stato riaperto il ponte di via Farini come da cronoprogramma e ha ripreso la circolazione sia dei veicoli che del trasporto pubblico.

Argomenti:

Lavori stradali

Parcheggi e sosta




