Cantiere Borgogna 2021-2023

Dal 2 aprile 2021 al 1° luglio 2023, la via Borgogna è interessata dal cantiere per i lavori di costruzione del parcheggio interrato.
Il parcheggio prevede quattro piani interrati con una capienza di 236 posti auto privati, 89 pubblici e 23 moto.
Il cantiere occuperà in una prima fase circa metà di via Borgogna verso nord lungo tutta la sua lunghezza, da largo Toscanini a via Visconti di Modrone, e successivamente una seconda metà, lato sud. 
La viabilità durante il cantiere verrà sempre mantenuta nella direzione verso via Visconti di Modrone e nelle intersezioni con via Cino del Duca e via Ronchetti così com'è oggi. Sarà mantenuta una parte della sosta per garantire stalli invalidi e carico e scarico delle merci, mentre saranno recuperati alcuni stalli residenti in via Durini.
La prima fase prevede il termine dei lavori il 2 gennaio 2022 ed impone il Divieto di Sosta Permanente in:

Largo Toscanini civico n. 1
Via Borgogna dal civico n. 1 al civico n. 7
Via Durini civico n. 27

Argomenti:

Lavori stradali

Parcheggi e sosta




