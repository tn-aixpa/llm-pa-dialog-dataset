Piano neve e ghiaccio

In caso di neve e ghiaccio il Centro Operativo Comunale, struttura coordinata dalla Direzione Protezione Civile con il coinvolgimento della Polizia Locale, attiva immediatamente AMSA per le seguenti operazioni:

spargimento di sale già in caso di accumulo neve sulle strade sotto i 5 cm e spazzamento neve dalle strade in caso di neve sopra i 5 cm.
	Viene data priorità alle strade ad alto traffico veicolare sia in periferia sia in centro, con particolare attenzione per gli accessi ai punti sensibili come ospedali e luoghi di interesse pubblico. A seguire sono trattate le strade a basso traffico veicolare;
pulizia marciapiedi per accedere a punti sensibili come ospedali/case di riposo e scuole, edifici pubblici e chiese, teatri e cinema, oltre a fermate del trasporto pubblico e piste ciclabili, aree dei mercati pubblici e dei cimiteri, oltre ai tratti di marciapiede dove non ci sono portinerie/numeri civici;
rimozione della neve e spargimento sale sui viali dei parchi e dei giardini pubblici, principalmente sui viali di accesso alle attività di pubblico interesse.

Per ulteriori approfondimenti visita la pagina di Amsa Servizio Neve a Milano o chiama il Numero Verde 800-332299

Come puoi aiutare in caso di neve

Durante e dopo le nevicate i residenti, i proprietari d'immobili e le attività commerciali devono:

lasciare uno spazio libero di almeno 2 metri dal muro frontale dell’immobile e per tutta la sua lunghezza, per evitare di favorire la formazione di ghiaccio davanti alle abitazioni;
accumulare la neve lungo il bordo strada senza invadere la carreggiata e senza ostruire gli scarichi e i pozzetti stradali, per far defluire facilmente l’acqua.

In caso di gelo devono spargere materiali antiscivolo come sale, sabbia o segatura sui marciapiedi.

In caso di emergenza per danni a cose o persone dovute a neve o ghiaccio telefona al numero 112.




