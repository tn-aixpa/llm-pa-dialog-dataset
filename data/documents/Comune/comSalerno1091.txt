L’Amministrazione Comunale – Settore Ambiente – U.O.C. Verde Pubblico, ricerca aziende interessate alla raccolta delle pigne (strobili) dalle alberature di Pino Domestico (Pinus Pinea) e Pino Marittimo (Pinus Pinaster) ubicate nei parchi, giardini, strade alberate e verde scolastico di competenza comunale, nel periodo che va dal 23/01/2023 al 30/04/2023. Tale raccolta avverrà, nel rispetto della normativa vigente, a titolo gratuito, senza alcun aggravio di spesa per l’Amministrazione Municipale.
Quanto sopra al fine di risolvere le problematiche rappresentate da parte della cittadinanza, prevenendo, nell’interesse pubblico, gli eventuali danni a persone e/o cose che potrebbero derivare dalla caduta accidentale degli strobili.
Le ditte interessate dovranno compilare l’allegato modello “Attestazione di disponibilità” (Mod. A) ed inviarlo entro le ore 12:00 del 13/01/2023 tramite PEC al seguente indirizzo: protocollo@pec.comune.salerno.it
Le richieste pervenute saranno esaminate dall’Amministrazione Municipale che si riserva la facoltà di redigere e pubblicare apposita programmazione degli interventi in relazione al numero di richieste pervenute e ritenute idonee.
[https://www.comune.salerno.it/sites/default/files/2022-12/Indagine_Conoscitiva_Raccolta_Strobili.stamped.pdf](Indagine conoscitiva)
[https://www.comune.salerno.it/sites/default/files/2022-12/Mod_A%20-%20Richiesta%20autorizzazione%20raccolta%20strobili%20Comune%20di%20Salerno.pdf](Modello A)