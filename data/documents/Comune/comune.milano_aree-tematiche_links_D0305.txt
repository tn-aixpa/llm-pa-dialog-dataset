Obitorio civico
L’Obitorio civico è una struttura comunale destinata ad accogliere le salme delle persone decedute a Milano e, su disposizione dell’Autorità giudiziaria, provenienti anche da altri Comuni.
Gli ospedali e le strutture sanitarie private possono ricorrere all’Obitorio civico in caso di mancanza o insufficienza di disponibilità della propria camera mortuaria.

L'accoglienza della salma e la visita
All'arrivo in obitorio la salma viene collocata nella sala di osservazione per le 24 ore successive al decesso. È possibile farle visita rivolgendosi agli operatori dell'Ufficio accettazione. Trascorse le 24 ore la salma viene posta in una cella refrigerata e non è più visitabile sino al momento del riconoscimento.
Per precauzioni igienico-sanitarie la durata della visita non può superare i 10 minuti.
Se sussistono gravi motivi di ordine igienico-sanitario la salma è subito collocata in una cella refrigerata e la visita è consentita solo il giorno del funerale.

Il riconoscimento della salma
Il riconoscimento della salma deve essere effettuato da due persone (familiari oppure, in mancanza di essi, conoscenti) alla presenza dei rappresentanti dell'Autorità giudiziaria competente e dell'Istituto di Medicina legale.
L’identificazione ha luogo alle 8:00 del giorno stabilito e viene preceduta da una comunicazione, anche telefonica, alle persone interessate.
Se la salma è a disposizione dell'Autorità sanitaria sarà cura dei familiari contattare l’Obitorio civico per conoscere la data stabilita per il riconoscimento. Nel giorno fissato dovranno essere consegnati gli abiti o un telo-lenzuolo che serviranno all'eventuale ricomposizione e/o vestizione della salma.

Esito della necroscopia
Attestazione delle cause di morte
Il certificato che attesta le cause di morte può essere richiesto da un erede della persona defunta o da un suo delegato/delegata. La richiesta va presentata a:
ATS Milano
Dipartimento di Prevenzione – Ufficio Protocollo
via Statuto, 5 - 1° piano - stanza 102
tel
. 02 8578 9001/ 02 8578 9003
orario: dal lunedì al venerdì, dalle 10.00 alle 12:00
e-mail:
[mailto:dipartimentoprevenzione@ats-milano.it](dipartimentoprevenzione@ats-milano.it)
Il verbale di autopsia può essere richiesto via e-mail all’indirizzo:
[mailto:medicinalegale@unimi.it](medicinalegale@unimi.it)

Tariffe
Nei casi in cui il familiare, il medico curante, l’ospedale o la struttura sanitaria privata richiedano l’accoglienza della salma nell'Obitorio civico, i servizi che ne derivano sono a pagamento e prevedono le tariffe seguenti:
€ 156,16 per il trasporto;
€ 13,28 giornalieri per il deposito;
€ 146,08 per il servizio comunale di vestizione della salma;
€ 89,77 per il servizio comunale di trasferimento del feretro sull'auto funebre.
Su disposizione dell’Autorità giudiziaria, nei casi di accoglienza di persone decedute in altri Comuni, il deposito è a carico del Comune di provenienza mentre l’eventuale servizio comunale di vestizione è a carico del familiare richiedente.
L’autopsia è eseguita senza alcun onere per i cittadini/cittadine.
Importante
: nessun operatore dell’Obitorio civico e del Comune di Milano è autorizzato a presentarsi dai familiari per proporre servizi aggiuntivi.

Presenza al funerale di parenti e conoscenti
Nel giorno del funerale i parenti e i congiunti possono avvicinarsi alla salma un’ora prima dell'orario stabilito.
Importante:
alla chiusura del feretro è indispensabile la presenza di un familiare o di un conoscente che sottoscriva il verbale di riconoscimento della salma.

Informazioni
Obitorio civico
tel. 02 884 65680

[https://www.comune.milano.it/servizi/giuramento-di-fedelta](Funerali e sepolture)
Funerali e sepolture

[https://www.gazzettaufficiale.it/atto/serie_generale/caricaArticolo?art.progressivo=0&art.idArticolo=8&art.versione=1&art.codiceRedazionale=090G0312&art.dataPubblicazioneGazzetta=1990-10-12&art.idGruppo=2&art.idSottoArticolo1=10&art.idSottoArticolo=1&art.flagTipoArticolo=1#:~:text=Nessun%20cadavere%20puo'%20essere%20chiuso,salvo%20quelli%20nei%20quali%20il](DPR 285/90, art. 8)
Utilizza i servizi
[https://www.comune.milano.it/servizi/obitorio-civico-funerale-e-trasporto-della-salma](Obitorio civico: funerale e trasporto della salma)
Modalità di accesso al servizio:
Sportello
