Canone concordato

Il contratto a canone concordato (L. 431/98) agevola sia gli inquilini che i proprietari offrendo prezzi calmierati per gli inquilini e supportando i proprietari attraverso agevolazioni fiscali (come ad esempio: cedolare secca al 10%, riduzione dell’IMU e della base imponibile per l’IRPEF e l’imposta di registro).
Il canone concordato viene determinato e aggiornato periodicamente attraverso la sottoscrizione di un Accordo Locale tra le diverse rappresentanze di inquilini e proprietari, che di comune accordo fissano i valori dei canoni in relazione alle zone della città e alle condizioni dell’immobile da affittare. 
Lo scorso 27 luglio 2023 è stato sottoscritto il nuovo accordo locale per la città di Milano che suddivide il territorio comunale in 5 zone omogenee e fissa per ciascuna di esse 3 fasce, con un limite massimo e minimo per il canone di affitto. La fascia viene individuata grazie a un punteggio che viene calcolato anche in base alle caratteristiche dell’alloggio, a seguito della compilazione di specifiche domande sulle caratteristiche dell'appartamento.
La novità del nuovo accordo è rappresentata dall'introduzione di tariffe tipo per le singole stanze per gli studenti universitari (requisiti necessari, la dimensione della stanza almeno 12mq e l’accesso libero alle parti comuni, che possono essere il soggiorno o la cucina).

Consultando la mappa e le tabelle dei canoni è possibile individuare la zona in cui è collocato il vostro immobile e le 3 rispettive fasce con i valori di locazione attribuiti dall'Accordo Locale vigente. Basta utilizzare l'icona del Duomo per immettere l'indirizzo dell'appartamento e verificare in quale delle 5 zone rientri.
È disponibile un calcolatore per effettuare una simulazione del calcolo del canone concordato online. Per determinare e verificare nel dettaglio l'importo del canone d'affitto è possibile rivolgersi a Milano Abitare e alle organizzazioni firmatarie dell’Accordo Locale.
I modelli per le diverse tipologie di contratti di locazione a canone concordato sono disponibili nella sezione Allegati in fondo a questa pagina.
Per maggiori informazioni e assistenza gratuita nella stipula di un contratto a canone concordato è possibile rivolgersi a Milano Abitare l’agenzia per l’affitto accessibile, un progetto del Comune di Milano nato con l’obiettivo di incentivare, agevolare e tutelare la locazione a canone calmierato. I proprietari che decidono di affittare a canone concordato il loro immobile tramite Milano Abitare possono beneficiare, oltre che delle agevolazioni fiscali previste per legge, di una serie di incentivi economici aggiuntivi messi a disposizione dal Comune di Milano per promuovere e sostenere l’affitto accessibile, quali ad esempio:

contributo una tantum (fino a 2.000 € a contratto) 
contributo per ristrutturazioni (fino a 4.000 €)
fondi di garanzia (copertura fino a 18 mensilità non pagate)

Anche gli inquilini possono iscriversi all’Agenzia per l’affitto accessibile Milano Abitare per trovare supporto nella ricerca di un alloggio in affitto a canone concordato e beneficiare delle detrazioni fiscali vigenti.
I servizi dell’Agenzia per l’affitto accessibile Milano Abitare sono completamente gratuiti e vi si può accedere tramite la sola iscrizione registrandosi qui.
 
In data 12/06/2023 è stato protocollato anche l'accordo sottoscritto da Ania, Assocasa, Confabitare, Feder.Casa, Fedeproprietà e Unioncasa che - come da determina n. 7501 del 11/09/2023, non beneficia delle agevolazioni e dei contributi comunali.

Utilizza i servizi

Registrati a Milano Abitare

Modalità di accesso al servizio:

Online

Informazioni

Per maggiori informazioni

sito web Milano Abitare
tel. 02 00707160
	orario per le telefonate:
	- lunedì e giovedì dalle 14:00 alle 17:00
	- martedì e venerdì dalle 9:00 alle 13:00
e-mail: info@milanoabitare.org
sede (previo appuntamento): via Felice Orsini, 21 - c/o Villa Scheibler

Allegati

Accordo locale 2023 aggiornato 20.09.23 (pdf - 702.556 KB)

Accordo integrativo 20.09.23 Milano (pdf - 354.231 KB)

Accordo locale 2023 Milano 2023 Testo (pdf - 5554.085 KB)

ATTESTAZIONE BILATERALE 2023 INTEGRATIVO_20.09.23 (pdf - 246.19 KB)

Modelli Contratti (zip - 7940.863 KB)

PLANIMETRIA (pdf - 288.084 KB)

STRADARIO ACCORDO LOCALE 2023 (pdf - 4268.012 KB)

TABELLA VALORI MILANO 2023 (pdf - 182.339 KB)

Argomenti:

Casa




