Campioni, gol, magie, spettacolo. Questi gli elementi che da sempre contraddistinguono i raduni di “Operazione Nostalgia”, il progetto di Andrea Bini che sbarca a giugno allo Stadio Arechi di Salerno per il suo primo appuntamento dell'estate 2024, con il patrocinio del Comune e la collaborazione all'organizzazione di Gabetti Sport. «Siamo entusiasti di portare il nostro Raduno al sud, in particolare nella città di Salerno alla quale sono particolarmente legato», ha dichiarato il Founder.
In occasione del raduno campano Operazione Nostalgia festeggerà i dieci anni di attività: un compleanno speciale, una torta con dieci candeline da spegnere insieme con i campioni di una volta. Francesco Totti, Javier Zanetti, David Trezeguet, Diego Milito, ma anche Aldair, Ernesto Chevanton, Gigi Di Biagio, Antonio Di Natale, Nicola Ventola. Non mancheranno di certo i campioni che conoscono bene la città di Salerno: in campo ci saranno anche Luca Fusco – oggi allenatore della Salernitana Under 17 -, così come gli indimenticabili granata Antonio Chimenti, David Di Michele e Arturo Di Napoli, simboli del calcio in città.
Operazione Nostalgia porterà in città 36 grandi campioni che ritorneranno in campo in una partita che vi riporterà indietro nel tempo. I cancelli dello stadio saranno aperti dalle ore 18:00, mentre il riscaldamento inizierà alle 19:15. Fischio di inizio alle ore 20:00. Non è finita, perché si potrà vivere al massimo l'intera giornata grazie ad un fan village che sarà allestito all'esterno dello stadio a partire dalle 10:30. Intrattenimento, giochi, musica e cibo: il raduno di Operazione Nostalgia non sarà soltanto una partita ma una vera e propria giornata di festa.
I tagliandi sono acquistabili sul sito TicketOne fino alle ore 19.00 del giorno dell'evento o fine all'esaurimento dei tagliandi.
Venerdì 3 maggio si è tenuta la conferenza stampa di presentazione nella Sala Giunta di Palazzo di Città con il Comune di Salerno che ha patrocinato l'evento, organizzato da Operazione Nostalgia e la collaborazione di Gabetti Sport, rappresentata in conferenza stampa dall'AD del Gruppo Gabetti Roberto Busso, dal Direttore di Gabetti Sport Antonio De Luca e dalla coordinatrice eventi Gabetti Sport Belinda Zannino.
Al centro dei loro interventi tutta la macchina organizzativa che negli ultimi mesi ha permesso a Gabetti Sport di “accompagnare” Operazione Nostalgia nella preparazione e nella gestione di uno degli eventi sportivi più attesi dell'estate 2024.
Al tavolo della conferenza anche alcuni tra gli ex calciatori che saranno poi in campo il prossimo 8 giugno: l'indimenticabile “Pluto” Aldair, l'ex difensore Max Tonetto, “Re Artù” Arturo Di Napoli, che ben conosce l'aria di Salerno.
In rappresentanza del Comune, Alessandro Ferrara, Assessore alle attività produttive, turismo, eventi. Anticipato dalle parole di dell’AD di Gabetti, Roberto Busso che illustra la collaborazione tra ON-Gabetti Sport per la realizzazione dell'evento. A dare il via al countdown che porterà al prossimo 8 giugno Luca Fusco, ex calciatore e oggi in veste di rappresentante per il club granata.
Si è unito alla conferenza anche Gianfranco Pastore, Head of Partnership di Planet365.news, uno dei main sponsor dell’evento: «Questa manifestazione muove di anno in anno numeri sempre più grandi e per Planetwin365.news sarà una fantastica opportunità per continuare a raccontare storie di intrattenimento sportivo e rafforzare la presenza del brand sul territorio strategico di Salerno».
Le parole del sindaco di Salerno Vincenzo Napoli: «Siamo molto orgogliosi di ospitare l'evento "Operazione Nostalgia" con i campioni del calcio italiano. Sono certo che vivremo tutti una serata indimenticabili grazie a questo progetto nato da un'idea di Andrea Bini e all'organizzazione di Gabetti Sport. Ormai Salerno è diventata una attrattiva per eventi culturali,  musicali e sportivi. Solo per citare qualche esempio: i concerti di Vasco Rossi e Marco Mengoni che hanno registrato il pienone, la raffinata stagione lirica del Teatro Verdi che attira estimatori anche da fuori regione, le consuete rassegne Mostra della Minerva e la Fiera del Crocifisso Ritrovato, la Salerno Paper Week con la nostra città divenuta per una settimana capitale della carta con tante iniziative, convegni e laboratori. A livello turistico la nostra città piace sempre più.  E lo testimonia, tra le altre cose, il fatto che tutte le grandi compagnie di navigazione, hanno scelto Salerno come destinazione top nei loro itinerari mediterranei e i viaggiatori ne apprezzano le attrazioni e l'organizzazione. Inoltre, riscontriamo un grande interesse nelle tante fiere dove siamo presenti per promuovere la destinazione Salerno nei circuiti turistici nazionali ed internazionali. Un'ulteriore spinta alla promozione del nostro territorio sarà data dal decollo definitivo dell'aeroporto Salerno-Costa d'Amalfi, che da luglio entrerà pienamente in funzione con le rotte recentemente annunciate da vettori importanti come Easyjet e Volotea. Il nuovo scalo aeroportuale, insieme all'Alta Velocità, al porto, alle Vie del Mare, al turismo crocieristico in costante crescita, fanno di Salerno una destinazione sempre più appetibile anche per grandi operatori internazionali».
“Siamo orgogliosi di far parte di questo progetto, una nuova collaborazione che rafforza il binomio sport e real estate, - dichiara Roberto Busso, amministratore delegato del Gruppo Gabetti – Un accordo che ha visto il team di Gabetti Sport supportare Operazione Nostalgia nella preparazione e nella gestione di uno degli eventi sportivi più attesi dell'estate 2024. Il Gruppo Gabetti è da sempre vicino al mondo dello sport, non solo attraverso servizi studiati ad hoc per questo importante settore, ma anche grazie a partnership e sponsorizzazioni in ambito calcistico, sciistico, ciclistico e nel basket”.
Link acquisto biglietti:
[https://sport.ticketone.it/catalog/event-detail/it/50013/90600791/raduno-operazione-nostalgia](https://sport.ticketone.it/catalog/event-detail/it/50013/90600791/raduno-operazione-nostalgia)
Link video presentazione:
[https://www.youtube.com/watch?v=VCDbYa1Nkq4](https://www.youtube.com/watch?v=VCDbYa1Nkq4)