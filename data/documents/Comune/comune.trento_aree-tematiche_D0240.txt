Materiali informativi sul percorso partecipato nel quartiere di Gardolo.
Il percorso partecipato è iniziato il
18 gennaio 2024
con un incontro pubblico, tenutosi a palazzo Geremia, aperto a tutta la cittadinanza. L’Architetto urbanista Matteo Dondè ha affrontato i temi della sicurezza stradale e della rigenerazione urbana evidenziando come sia ormai necessario, seguendo l’esempio dei paesi nord europei, un cambiamento di visione dello spazio stradale. È necessario ricercare un maggior equilibro nella suddivisione degli spazi destinati ai vari utenti della strada cercando di restituirne il più possibile all’utenza più vulnerabile. Il tutto mettendo in campo una sinergia di azioni che contribuiscano a migliorare anche la vivibilità e attrattività della Città.
Il percorso partecipato è proseguito il
25 gennaio
2024
in occasione dell’incontro pubblico presso la Circoscrizione Gardolo. L’Amministrazione comunale ha incontrato i residenti del quartiere e ha raccolto criticità e potenzialità utili alla definizione di una prima proposta progettuale di riqualificazione del quartiere e delle zone scolastiche.
I laboratori organizzati nelle giornate del
29 febbraio 2024
e del
18 marzo 2024
con gli studenti e gli insegnanti della Scuola Primaria Pigarelli e della Scuola secondaria di I grado Savino Pedrolli hanno visto il coinvolgimento diretto degli studenti nella coprogettazione della zona scolastica, immaginando il quartiere e lo spazio attorno alla propria scuola.
Nell’incontro pubblico di quartiere del
9 aprile 2024
sono state presentate ai cittadini di Gardolo le prime proposte progettuali dell’architetto Matteo Dondè, dando spazio a osservazioni e domande. Nell’incontro sono stati anche presentati gli esiti del monitoraggio della velocità eseguito nel quartiere di Gardolo nel mese di marzo 2024.
Nel laboratorio organizzato nella mattinata del
14
maggio
2024
un gruppo
di studenti
delle classi seconde delle scuole medie Pedrolli
è stato impegnato nella piantumazione di piante verdi e nella decorazione dell’area antistante la scuola. Lo spazio colorato ed abbellito, sottratto temporaneamente alle auto, sarà messo a disposizione di tutti e diventerà definitivo col positivo riscontro da parte famiglie.
I materiali relativi agli incontri di cui sopra e lo schema del cronoprogramma del processo partecipato sono riportati di seguito.