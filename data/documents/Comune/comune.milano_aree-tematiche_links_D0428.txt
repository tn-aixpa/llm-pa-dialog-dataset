Erba alta in città? Tutti i benefici dello sfalcio ridotto.
In alcune porzioni dei prati della città l’erba sarà più alta. È il frutto di una scelta consapevole: quella di promuovere la sostenibilità ambientale e la biodiversità.
La pratica dello
sfalcio ridotto o differenziato dell’erba
si sta diffondendo in molte città italiane e del mondo per i molteplici benefici che apporta all’ecosistema urbano.
Con la perdita di habitat naturali a causa dell’espansione urbana, questo approccio consente di incrementare il valore ecosistemico degli spazi verdi cittadini che abbiamo ancora a disposizione.
Cos’è lo sfalcio ridotto dell’erba?
È
una pratica di gestione del prato
che prevede una riduzione della frequenza di taglio dell'erba. In questo modo, infatti, le piante che compongono il prato di riescono a completare il loro ciclo vegetativo fino alla fioritura e alla produzione di seme.
Perché conviene lo sfalcio ridotto dell'erba in città?
Per salvaguardare la biodiversità
: lasciare crescere l'erba significa offrire un habitat più ricco per api e insetti impollinatori, uccelli e piccoli mammiferi, e contribuire alla diversità biologica delle aree urbane.
Per risparmiare risorse e ridurre l’impronta ecologica:
lo sfalcio ridotto favorisce la disseminazione spontanea e l’utilizzo di sementi; riduce il consumo di carburante per le macchine da taglio, l'acqua per l'irrigazione e l'uso di fertilizzanti. Contribuisce, quindi, a una gestione più sostenibile delle risorse e una diminuzione dell’impatto ecologico della città.
Per migliorare la qualità del suolo:
l'erba alta protegge la superficie del terreno dagli effetti della radiazione solare e delle alte temperature, tutela il suolo dall’erosione superficiale, e consente al suolo di conservare più materiale organico, migliorandone la sua struttura e fertilità nel tempo.
Per migliorare la qualità dell’aria:
lasciare l'erba più alta incrementa la riduzione degli inquinanti atmosferici.
Per rispondere cambiamenti climatici:
l'erba più alta contribuisce a mitigare gli effetti delle ondate di calore estivo.
A Milano sono
54
le aree pubbliche in cui verrà proposta la gestione del prato con lo sfalcio ridotto, in una superficie di
1,3 milioni
di m²
Municipio   nr Località   Superficie m²
1                   1              4.949,00
2                   2            70.400,00
3                   1            22.056,00
4                   6          283.794,00
5                   6          174.408,00
6                 14          229.650,00
7                 17          189.433,00
8                   4          268.473,00
9                   3            79.255,00
Totale         54        1.322.418,00
Guarda le aree a sfalcio ridotto nella sezione allegati.

[/documents/20126/482338187/Aree+a+sfalcio+ridotto.pdf/cb0c91ff-658e-907e-e561-23da55c3f3c0?t=1712815977175](Aree a sfalcio ridotto (pdf - 2324.131 KB)
)
Aree a sfalcio ridotto
(pdf
- 2324.131 KB)
Argomenti:
[https://www.comune.milano.it/elenco-argomenti/dettaglio-argomenti?restrictCategoryId=36729&fromPage=elencoArgomenti](Verde e parchi)
