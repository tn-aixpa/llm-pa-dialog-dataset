Pubbliche affissioni

La pubblicità eseguita tramite pubbliche affissioni si esegue utilizzando manifesti del formato 70X100 e suoi multipli per un periodo minimo di 10gg.
Esistono varie tipologie di affissione, il modello di istanza con i relativi allegati sono disponibili nella sotto sezione Utilizza i servizi in fondo pagina per ogni tipologia di affissione.

Affissione Libera

L’affissione Libera viene eseguita su tabelle metalliche applicate sui muri ad altezza “uomo” o su recinzioni di cantiere; e distribuita su tutta la città o nei Municipi di interesse nel limite delle disponibilità verificate nel giorno dell’affissione.
L’ affissione viene svolta tutti i giorni dal lunedì al venerdì.
Il formato dei manifesti può essere scelto tra 70x100 - 100x140 - 140x200 - 300x140 – 300x200, la durata di esposizione minima è di 10 giorni con multipli di 5 (sconsigliamo l’esposizione oltre i 20 giorni per deterioramento del materiale esposto). L’elenco delle posizioni utilizzate sarà inviato successivamente all’affissione.

Tempi:
La richiesta di affissione in Libera deve essere inviata via mail, tre settimane prima dell’inizio esposizione e i manifesti consegnati c/o il magazzino almeno una settimana prima dell’inizio esposizione.
Prima di procedere con il pagamento l’ufficio deve visionare la grafica definitiva del manifesto per valutare eventuali riduzioni.

Affissione Prefissata

L’affissione Prefissata viene eseguita solo su tabelle metalliche applicate sui muri ad altezza “uomo” scelte dal richiedente.
Per procedere con la scelta delle tabelle l’ufficio trasmette l’elenco delle tabelle installate su tutto il territorio cittadino, si consiglia di occupare l’intera tabella utilizzando un quantitativo di manifesti adeguato per formato.
Qualora, sulla stessa via fossero installate più tabelle, sarà possibile sceglierne un numero variabile in base alle disponibilità garantendo comunque a tutti gli utenti la possibilità di affissione.
Il formato dei manifesti può essere scelto, oltre che nei formati sopra elencati anche per il formato 420X200 – 600X200 – 600X300.
Per questa modalità è prevista una maggiorazione.
Tempi:
La richiesta di affissione in Prefissata deve essere inviata via mail, un mese prima dell’inizio esposizione e i manifesti consegnati c/o il magazzino almeno una settimana prima dell’inizio esposizione.
Prima di procedere con il pagamento l’ufficio deve visionare la grafica definitiva del manifesto per valutare eventuali riduzioni.

Affissione Circuito Mappato

L’affissione su Circuito Mappato viene eseguita su impianti denominati STENDARDI - TRESPOLI – DIAPASON.
Il circuito mappato esce tutti i giorni feriali, con 220 manifesti 140x200 per 15 giorni.
E’ previsto anche un “mini circuito mappato” di 110 manifesti formato 140x200, per 15 giorni.
L’elenco delle posizioni utilizzate sarà inviato successivamente all’affissione.
Tempi:
Prima di procedere con la richiesta di affissione su Circuito Mappato bisogna verificare la disponibilità del circuito nel giorno di interesse.
Le disponibilità si possono verificare a partire dal primo giorno del terzo mese precedente all’affissione.
Esempio: per l’affissione nel mese di dicembre si può procedere con la prenotazione, presentando il modulo di richiesta, dal 1° settembre.
Una volta ricevuta la disponibilità per il giorno di interesse si può procedere, in tempi brevi, con l’invio via mail della richiesta e della documentazione necessaria. 
Prima di procedere con il pagamento l’ufficio deve visionare la grafica definitiva del manifesto per valutare eventuali riduzioni.
I manifesti c/o il nostro magazzino devono essere consegnati almeno una settimana prima dell’inizio esposizione.

Affissione Stendardini Commerciali

Gli impianti denominati Stendardini Commerciali, sono suddivisi in circuiti omogenei per qualità e quantità di impianti.
Gli impianti sono bifacciali e l'affissione viene eseguita fronte/retro.
L’uscita in affissione dei manifesti è prevista due volte al mese e il periodo di esposizione è di 15 giorni.
Il formato dei manifesti può essere 70x100 (verticale) oppure 140x100 (orizzontale).
Il circuito può essere:

“Cittadino” costituito da 50 impianti bifacciali distribuiti su tutti i municipi;
“Area” costituito da 25 impianti bifacciali distribuiti nei municipi facenti parte dell’area indicata dai “punti cardinali”.

Sarà possibile richiedere l’impianto intero.
Tempi:
Prima di procedere con la richiesta di affissione su Stendardini Commerciali bisogna verificare la disponibilità del circuito nel giorno di interesse.
Le disponibilità si possono verificare a partire dal primo giorno del terzo mese precedente all’affissione
Esempio: per l’affissione nel mese di dicembre si può procedere con la prenotazione, presentando il modulo di richiesta, dal 1° settembre.
Una volta ricevuta la disponibilità per il giorno di interesse si può procedere, in tempi brevi, con l’invio via mail della richiesta e della documentazione necessaria. 
Prima di procedere con il pagamento l’ufficio deve visionare la grafica definitiva del manifesto per valutare eventuali riduzioni.
I manifesti c/o il nostro magazzino devono essere consegnati almeno una settimana prima dell’inizio esposizione.



Informazioni

Per informazioni e chiarimenti:
mail: Ele.Pubblaffissioni@comune.milano.it
tel.  02.884.64366 - 02.884.64344

Utilizza i servizi

Affissione Circuito Mappato

Modalità di accesso al servizio:

Mail

Affissione Libera

Modalità di accesso al servizio:

Mail

Affissione Prefissata

Modalità di accesso al servizio:

Mail

Stendardini Commerciali

Modalità di accesso al servizio:

Mail




