Contributo per il sostegno alla mobilità - Misura Linea 4
Il Comune, con questa misura, sostiene le persone residenti a Milano che hanno problemi motori e sono impossibilitate a utilizzare i mezzi pubblici.

Requisiti di accesso
Sono destinatarie del contributo le persone in possesso dei seguenti requisiti:
residenza nel Comune di Milano
al momento di compilazione della domanda: il requisito deve permanere per tutta la durata di erogazione del beneficio ovvero fino al 30/06/2024;
percentuale di invalidità:
la persona con disabilità media/grave/non autosufficiente si trova in condizione di gravità superiore al 73% (ovvero compresa tra il 74% e il 100%). Nel quadro FC7 “disabilità e non autosufficienza” della propria Dichiarazione sostitutiva unica (DSU) per il calcolo dell’ISEE 2023 deve essere indicato il grado disabilità media/grave o non autosufficienza;
impossibilità a utilizzare i mezzi pubblici:
la persona con disabilità media/grave/non autosufficiente si trova in condizione tale da doversi necessariamente spostare con l’automezzo di proprietà (o intestato ad un familiare/tutore/Amministratore di Sostegno), con taxi o con mezzo attrezzato, per le esigenze indicate al punto 1 “
[https://repository.comune.milano.it/s/ApY373MFsAyjeGW](Oggetto dell’Avviso)
”;
requisito ISEE 2023 in corso di validità:
il nucleo familiare del richiedente deve essere in possesso di un’attestazione
Isee ordinario
minore di € 40.000,00 in corso di validità (attestazione ISEE 2023 con scadenza 31/12/2023 già ottenuta tramite INPS/CAF al momento di compilazione della domanda);
conformità del nucleo familiare anagrafico e del nucleo familiare dichiarato in DSU:
si ricorda che il nucleo familiare dichiarato sull’ISEE 2023 in corso di validità deve coincidere con il nucleo registrato presso l’anagrafe del Comune di Milano - l’incongruenza tra i due sarà motivo di esclusione;
in caso di scelta del titolo sociale relativo al rimborso per l’utilizzo di auto propria
(cioè intestata a un familiare oppure al tutore/amministratore di sostegno): è necessario che il beneficiario o genitore/tutore/familiare possieda una patente di guida in corso di validità e non soffra di patologie/disabilità che impediscano l’utilizzo di un autoveicolo.
Importante
L'Attestazione Isee 2023 in corso di validità deve essere già stata ottenuta da INPS/CAF al momento di compilazione della domanda.

Per cosa richiedere il contributo
Il sostegno alla mobilità è riconosciuto per almeno una delle seguenti motivate esigenze (debitamente accompagnate da giustificativi di presenza):
recarsi presso il luogo di lavoro;
recarsi presso l’istituto scolastico frequentato (si specifica che è escluso da questo servizio il trasporto scolastico per la scuola dell’obbligo, che è di competenza della Direzione Educazione – in quanto disciplinato dalla normativa in materia di diritto allo studio);
recarsi presso la facoltà universitaria per la frequenza dei relativi corsi;
recarsi presso una struttura specializzata per una terapia/intervento collegata/o alla patologia/invalidità del beneficiario.
A titolo esemplificativo possono rientrare in questa tipologia le seguenti prestazioni:
terapie (fisioterapia, ippoterapia, logopedia, psicomotricità, chemioterapia, ecc.);
visite mediche (prelievi, visite controllo periodiche di routine) realizzate in relazione alla specifica patologia e/o disabilità;
recarsi e/o rientrare da un servizio diurno/centro di ascolto e/o consulenza o da una struttura specializzata, se il servizio di trasporto non viene già garantito dal Comune in quanto struttura comunale/accreditata.
recarsi presso strutture ricreative o socializzanti ai fini della realizzazione di uno specifico progetto personalizzato predisposto dai servizi sociali del territorio.
Non rientrano invece nelle casistiche 4 o 5 i trasporti necessari per la frequenza di attività sportive in genere, che non siano strettamente collegate, con adeguata giustificazione, alla patologia e/o disabilità del richiedente.

Tipologie di contributi
I contributi di seguito descritti sono alternativi e non sono cumulabili (l’uno esclude l’altro).
Il contributo verrà erogato a titolo di rimborso allegando documentazione comprovante una delle motivazioni riportate al
[https://repository.comune.milano.it/s/ApY373MFsAyjeGW](punto 1 dell’Avviso)
.
È possibile richiedere:
Buono per trasporto con auto privata o propria:
sostegno destinato al rimborso per l’utilizzo di auto privata/propria per un importo pari a 2,00€ a tratta.
Buono per trasporto con taxi:
per l’utilizzo di taxi 8,00€ a tratta, adeguatamente giustificato da fattura/ricevuta (nella quale dovrà essere indicato: luogo di partenza/arrivo, data e ora, mezzo di pagamento utilizzato, n° ricevuta/fattura, n° identificativo del taxi) emessa dal tassista e/o dalla ditta taxi. Non si procederà al rimborso in assenza di fattura o adeguata documentazione attestante la corsa effettuata.
Buono per trasporto con mezzi specializzati:
per l’utilizzo di mezzi specializzati, fino al raggiungimento dell’importo massimo previsto per fascia ISEE, il rimborso avverrà previa consegna della documentazione di spesa (fatture, ricevute, ecc.).
NOTA BENE:
I contributi sopra menzionati saranno erogati fino al raggiungimento dell’importo massimo previsto per fascia ISEE.

Importi massimi riconosciuti per fasce ISEE
•
Isee ordinario da 0 a € 10.000
Trasporto con auto privata e taxi – Annuale – Max: € 3.000
Trasporto con mezzi specializzati – Annuale – Max: € 3.500
•
Isee ordinario da 10.000,01 a € 30.000
Trasporto con auto privata e taxi – Annuale – Max: € 2.000
Trasporto con mezzi specializzati – Annuale – Max: € 2.500
•
Isee ordinario da € 30.000,01 a € 39.999
Trasporto con auto privata e taxi – Annuale – Max: € 1.500
Trasporto con mezzi specializzati – Annuale – Max: € 2.000
•
Isee ordinario da € 40.000 e oltre
Trasporto con auto privata e taxi: Spesa a completo carico del cittadino
Trasporto con mezzi specializzati: Spesa a completo carico del cittadino

Documenti e dati da allegare alla domanda
Allegare uno o più dei seguenti documenti:
copia del verbale di accertamento della condizione di invalidità civile superiore al 73% - ovvero compresa tra il 74% e il 100%;
copia del verbale di accertamento della condizione di gravità ai sensi dell’art. 3 c. 3 della legge 104/1992 – in corso di validità;
copia del certificato di riconoscimento dell’indennità di accompagnamento ai sensi della L.508/88 o della L. 18/1980 – in corso di validità; per i verbali di invalidità soggetti a revisione – Ricevuta di convocazione alla visita di revisione da parte della Commissione medica.
Inoltre, è necessario allegare almeno uno dei seguenti documenti:
copia della pagina iniziale/intestazione dell’estratto conto in cui sono visibili le informazioni relative all'intestatario e al codice IBAN;
copia della Carta PostePay in cui sia visibile sia il codice IBAN collegato che il nome e cognome della persona;
IBAN intestato all’ADS – in questo è necessario allegare oltre al documento comprovante la titolarità del conto corrente anche il Decreto di nomina dell’Amministratore di sostegno.

Esiti delle graduatorie
Verrà data comunicazione dell’esito della richiesta all’indirizzo mail collegato allo SPID utilizzato all’atto della domanda e via sms al numero di cellulare indicato.

Informazioni
Per informazioni, contattare i seguenti recapiti telefonici:
02 884 53399
02 884 66443
dalle ore 8:30 alle ore 16:00, dal lunedì al venerdì.
Per inviare documentazione (integrativa o di rendicontazione) o richiedere informazioni è necessario collegarsi alla piattaforma dedicata cliccando
[https://servizicrm.comune.milano.it/SostegnoalReddito/Richiestecomplesse](qui)
.
Utilizza i servizi
[https://www.comune.milano.it/servizi/contributi-per-trasporto-per-persone-con-disabilita](Sostegno alla mobilità - Misura Linea 4)
Modalità di accesso al servizio:
Online
