Informazioni, documenti ed elaborati grafici.
La Soprintendenza per i beni archeologici della Provincia autonoma di Trento ha dichiarato l'interesse storico-archeologico particolarmente importante di alcune particelle situate a Gardolo di mezzo.
Ciò ha comportato il blocco dell'attività edilizia già autorizzata su alcune di queste particelle e l'avvio della procedura di Compensazione urbanistica per vincoli sopravvenuti diversi da quelli di natura urbanistica con trasferimento di diritti edificatori, a titolo di credito edilizio, su un'altra area destinata ad edificazione, contro cessione a titolo gratuito al Comune dell'area interessata dal vincolo, ai sensi dell'articolo 55, comma 7 della L.p. 4 marzo 2008 n. 1. Tale procedura richiede inoltre l'avvio del procedimento di variante al Piano Regolatore Generale.
La procedura di
Compensazione urbanistica per vincoli sopravvenuti diversi da quelli di natura urbanistica con trasferimento di diritti edificatori, a titolo di credito edilizio, con effetto di variante al PRG
e la conseguente
Variante 2013 – Compensazione urbanistica 2
sono state:
1. adottate dal Consiglio comunale con propria deliberazione n. 127 del 10 settembre 2013 (prima adozione);
2. adottate definitivamente dal Consiglio comunale con propria deliberazione n. 175 del 4 dicembre 2013 (adozione definitiva);
3. approvate dalla Giunta provinciale con deliberazione n. 44 del 24 gennaio 2014, pubblicata sul Bollettino Ufficiale della Regione n. 5/I-II del 4 febbraio 2014 ed è quindi in vigore dal giorno 5 febbraio 2014.
Gli allegati alla deliberazione del Consiglio comunale che compongono la Variante 2013 - Compensazione urbanistica 2 sono i seguenti:
Relazione;
Elaborati cartografici;
Norme tecniche di attuazione - Allegato n. 4.2 - Dati quantitativi e prescrizioni urbanistiche riguardanti le aree dello Studio Quadro 2 - Via Fermi, Area ex-Lenzi – Piani Attuativi A,B e C;
Norme tecniche di attuazione - Allegato n. 4.3 - Dati quantitativi riguardanti aree disciplinate da disposizioni particolari - Nuova scheda CU.2.
I documenti elencati sono consultabili nella sezione ALLEGATI a fondo pagina.