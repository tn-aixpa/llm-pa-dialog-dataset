Centro Sammartini - Punto di accesso per persone in situazione di grave marginalità
Il Centro Sammartini è il punto di accesso ai servizi per le persone adulte in situazione di grave marginalità, orientandole verso le risorse presenti sul territorio e in base ai bisogni espressi.
Il Centro si occupa degli invii delle persone nelle strutture di accoglienza durante il periodo invernale, anche nell'ambito di "Milano Aiuta - Inverno", sia del coordinamento delle Unità Mobili sul territorio milanese che dei Centri Diurni convenzionati con il Comune di Milano per persone senza dimora.
Per consultare e scaricare la brochure multilingue (arabo, francese, inglese, italiano, romeno, spagnolo), clicca
[https://repository.comune.milano.it/s/9k5sFdyD2ZD2QGP](qui)
.

Cosa offre
Informazione, ascolto e orientamento verso i servizi sanitari e sociali, sia pubblici che privati, che possano dare una risposta immediata ai bisogni essenziali delle persone (mense, strutture di accoglienza diurna e notturna, centri di ascolto, guardaroba e altro)
Percorsi di aiuto per persone che si trovano in situazioni di fragilità, prive di residenza anagrafica e quindi impossibilitate ad accedere ai servizi sociali territoriali. Tale progetto, strutturato in base ai bisogni ed obiettivi di ciascuna persona, è strutturato con l'aiuto di una équipe multiprofessionale specialistica composta da assistenti sociali, educatori, mediatori linguistico culturali e consulenti legali.

Requisiti d'accesso
Possono accedere ai servizi offerti dal Centro Sammartini, senza appuntamento, tutte le persone adulte e maggiorenni in situazione di grave marginalità sociale.
Utilizza i servizi
[https://www.comune.milano.it/servizi/centro-sammartini](Centro Sammartini)
Modalità di accesso al servizio:
Sportello
