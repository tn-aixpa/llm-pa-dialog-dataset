La manutenzione programmata delle aree a verde pubblico
La manutenzione programmata delle aree a verde pubblico, compresi gli interventi di manutenzione degli arredi inseriti nelle aree, è a carico dell'appalto di Global Service.
Il contratto è in corso dal 1° luglio 2021 ed è stato affidato tramite gara d’appalto a A.V.R. spa in raggruppamento temporaneo di imprese con: Euroambiente S.r.l. – HW-Style S.r.l. – Rappo S.r.l..
Per segnalazioni e informazioni è possibile chiamare il numero verde 800 210 522.
Sono esclusi dalle competenze dell'appaltatore del servizio:
le attività di pulizia delle aree (compresa la raccolta delle foglie)
lo spurgo dei pozzetti
le attività di gestione di apertura e chiusura dei cancelli di quelle località soggette alla chiusura notturna.
Queste operazioni vengono svolte da
Amsa S.p.A
.
E' possibile inoltrare una segnalazione sul sito internet della società
[https://www.amsa.it/cittadini](AMSA cittadini)
o chiamare il numero verde 800 33 22 99
Gestione del contratto d'appalto
La gestione del contratto, in un unico lotto, è centralizzata presso l'Area Verde.
Il controllo del contratto sul territorio è svolto da tecnici che fanno capo ai Municipi. I controlli convergono poi nel sistema unico centralizzato che viene gestito dalla stessa Area ed è accessibile e condiviso con gli appaltatori del servizio (RTI AVR e Amsa).

La struttura dell'Unità di Manutenzione del Verde
La struttura dell'Unità di Manutenzione del Verde dell'Area Verde è composta da:
1 Responsabile Unico del Procedimento (RUP)
1 Direttore dell’Esecuzione del Contratto (DEC) e un “vice” che segue anche la parte informatica del sistema in uso
Un Ufficio che segue le manutenzioni straordinarie e relative contabilità composto di 1 Funzionario e 3 Tecnici
Un ufficio che si occupa della tematica relativa agli impianti di irrigazione composto da un tecnico
9 Tecnici di Municipio, che si relazionano con i soggetti sopra citati
23 controllori (2 - 3 addetti per ogni Municipio), coordinati dai Tecnici di zona, che effettuano il controllo quotidiano del verde con sopralluoghi sul territorio.
Inoltre l'Unità di Manutenzione del Verde dell'Area Verde ha un ufficio composto da tre persone esperte in “alberature” che si dedicano alla verifica dello stato degli alberi e dei relativi interventi. Sovraintendono ai controlli programmati sulla stabilità delle alberature e a quelli relativi ad abbattimenti per pericolosità o per necessità legate allo svolgimento di lavori infrastrutturali come nel caso di costruzione delle linee metropolitane e di nuove edificazioni.

Le attività di manutenzione ordinaria
La manutenzione ordinaria del verde pubblico cittadino riguarda:
Elementi vegetali (prati, alberi, siepi, ecc.)
Elementi di arredo (giochi, panchine, attrezzature sportive, ecc.)
Sistema informativo
La manutenzione straordinaria su aree verdi riguarda: parchi, aree degradate, campi gioco, aree cani, aree gioco, riqualificazione giardini, nuove alberature, ecc.
Le attività agrononomiche consistono in:
Diserbi
Mantenimento e rifacimento prati
Realizzazione mantenimento aiuole fiorite
Potature, rimozione e messa a dimora di siepi e cespugli
Interventi sulle alberature (potature, spollonature, Controlli di Stabilità: VTA, abbattimenti, messa a dimora, irrigazioni di soccorso, trattamenti antiparassitari)
Gli Interventi inerenti gli impianti di irrigazione sono:
Attivazione, azionamento, controllo e riparazione
Le attività su elementi inerti consistono in:
Ripristino pavimentazioni
Riassetto cordonature
Revisione recinzioni (steccati, rete metallica, orsogrill, ecc.)
Revisione e riparazione panchine
Revisione e riparazione cartelli segnaletici (solo riguardanti quelli presenti nelle aree verdi)
Revisione e riparazione dei giochi
Messa in quota e sostituzione dei chiusini

Dati generali del verde pubblico
Località censite: 3.214
Verde pubblico della città: 25.248.627  m²
Verde comunale in gestione diretta - Global Service: 19.050.006 m²
Verde gestito da enti, associazioni e altro: 6.198.621 m²
Verde pubblico per abitante (popolazione residente al 31/12/2020 – 1.392.502*): 18,13 m²
Aree gioco: 988 (684 in spazi a verde, 304 in giardini scolastici)
Aree cani: 407 (superficie totale: 670.688 m²)
Alberi singoli: 251.878 (alberature stradali: 69.075 per complessivi 376 km)
dato ufficiale
[http://sisi.comune.milano.it/](fonte sistema statistico integrato)
del comune di Milano
situazione al 30 dicembre 2021
Argomenti:
[https://www.comune.milano.it/elenco-argomenti/dettaglio-argomenti?restrictCategoryId=36729&fromPage=elencoArgomenti](Verde e parchi)
