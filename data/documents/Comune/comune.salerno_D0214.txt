Prenderà il via il prossimo 15 aprile il progetto “Non fare lo sbronzo, la vita ti aspetta”, iniziativa ideata e promossa per responsabilizzare i più giovani sul tema della sicurezza stradale, sui rischi della guida in stato di ebbrezza e contro l’utilizzo di sostanze stupefacenti.
Organizzata in collaborazione con la Polizia Municipale di Salerno, l'Aci Automobile Club Salerno, l'Asl Salerno, la Protezione Civile, il Dipartimento Uoc emergenza-Cot 118, la Croce Rossa Salerno l'iniziativa vedrà, dal 15 aprile fino al 25 maggio, la presenza dei caschi bianchi all'interno di tutte le scuole secondarie di secondo grado della città per un incontro con gli studenti, volto a sensibilizzarli sul rispetto delle norme del codice della strada e sui rischi dell'abuso di alcol e droga.
In allegato il calendario degli appuntamenti nelle scuole.

[www.calendarioallegato.it](il calendario)