Il Comune di Salerno, nel giorno della Festa della Mamma, vuole dedicare un pensiero speciale a tutte le mamme ed in particolare alle madri che hanno vissuto il terribile lutto della perdita del figlio. Ad organizzare l’evento sono stati il direttore del Cimitero, Alessandra Mazza e il consigliere comunale Gianluca Memoli che rappresenterà la Civica Amministrazione durante la manifestazione. Domenica 12 maggio, alle ore 18.00, don Flavio Manzo celebrerà la Santa Messa di Suffragio, presso l’Ossario del Cimitero di Salerno. A seguire saranno deposte rose bianche sulle tombe dei piccoli ed avrà luogo un concerto a cura del Coro dei clarinetti del Liceo Musicale Alfano I, diretti dal maestro Giuseppe Genovese.