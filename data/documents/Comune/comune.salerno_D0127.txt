Avviato l'iter amministrativo e legale finalizzato alla risoluzione, per inadempimento del concessionario, della convenzione per la progettazione, esecuzione e gestione dell'intervento di "Sistemazione piazza e realizzazione parcheggi in Piazza Cavour”. La decisione verrà assunta dalla Giunta Comunale lunedì prossimo.
A nulla sono valsi i tentativi volti a trovare una soluzione adeguata che consentisse la realizzazione dei parcheggi e box sotterranei e la sistemazione di Piazza Cavour. Pertanto, la Civica Amministrazione ha deciso di adire le vie legali, restituendo ai concittadini e visitatori una delle piazze più belle del lungomare salernitano, risolvendo, così, tutte le problematiche determinate dall'inadempienza del concessionario.