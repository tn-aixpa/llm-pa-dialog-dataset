Il nuovo Decreto del Ministro delle Imprese e del Made in Italy, adottato di concerto con il Ministro dell'economia e delle finanze e con il Ministro dell'agricoltura, della sovranità alimentare e delle foreste ha definito che:
1) dal 15 dicembre, a tutti coloro che nell’estate 2023 hanno ritirato la carta Dedicata a Te (o Carta Solidale) sarà accreditato un importo aggiuntivo, per singolo nucleo familiare, pari ad €77,20 (bonus benzina). I beneficiari non dovranno fare nulla, l’importo sarà direttamente accreditato sulla carta;
2) dal 15 dicembre, le carte ritirate ma non attivate entro il 15 settembre 2023 saranno riattivate. Sulla carta sarà accreditato l’importo di € 77,20 oltre i 382,50 € originari.
I beneficiari sono tenuti ad effettuare il primo pagamento entro il 31 gennaio 2024;
3) dal 15 dicembre, coloro che hanno ricevuto la lettera necessaria al ritiro della carta solidale ma non l'hanno effettivamente ritirata, potranno farlo presso gli uffici postali;
4) dal 15 dicembre, coloro che non hanno ricevuto la lettera di ritiro della Carta ma risultano beneficiari del contributo (così come da elenco allegato) potranno ritirare la lettera per poi recarsi negli uffici postali secondo queste modalità:
• in formato cartaceo, recandosi presso i Segretariati Sociali competenti per territorio;
• in formato digitale, inviando una mail - con allegata carta d’identità e codice fiscale del beneficiario - al seguente indirizzo maria.melfi@comune.salerno.it
NOTA BENE:
◦ la presente informativa è rivolta solo dei nuclei risultati beneficiari per il 2023
◦ si ricorda che, per le carte ritirate in questa seconda fase, il nuovo termine per l’effettuazione del primo pagamento è fissato al 31 gennaio 2024
◦ si consiglia di chiamare gli uffici postali per verificare la presenza delle carte prima del loro ritiro
◦ l’elenco allegato contiene solo la lista di coloro che non hanno ricevuto la lettera
◦ il bonus benzina potrà essere utilizzato anche per l’acquisto degli alimenti.
In allegato l'elenco dei beneficiari che non hanno ricevuto la lettera per il ritiro della carta.
[https://www.comune.salerno.it/sites/default/files/2023-12/lista%20di%20chi%20non%20ha%20ricevuta%20la%20lettera%20per%20il%20ritiro.pdf](Elenco beneficiari)