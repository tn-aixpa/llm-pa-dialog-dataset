Servizio Sociale territoriale
Il  Servizio Sociale territoriale, presente in ogni Municipio, è il luogo presso il quale qualsiasi persona o nucleo familiare può rivolgersi per verificare quali sostegni il Comune di Milano mette a disposizione per superare una fase di criticità o un momento di cambiamento e trasformazione della propria vita.
Attraverso l'instaurarsi di una relazione di aiuto, condotta con metodi professionali, si lavora per rinforzare, sviluppare e sostenere le risorse personali e familiari già esistenti.

Cosa offre
Le persone e le famiglie che si recano al Servizio Sociale potranno ricevere aiuto e sostegno per:
informazioni e orientamento su servizi/interventi/prestazioni ad accesso diretto pubblici e/o privati o del privato sociale
attivare un progetto di aiuto, di tipo socioeducativo o sociassistenziale, concordato con la persona interessata e/o la sua famiglia
attivare e verificare periodicamente possibili interventi di sostegno economico
partecipare a incontri e gruppi di sostegno alla genitorialità
attivare percorsi di mediazione familiare in situazioni di separazione
sostegno educativo e/o assistenziale a domicilio
accoglienza in centri o strutture diurne
accoglienza in strutture residenziali
accoglienza di tipo familiare.
Il Servizio Sociale realizza inoltre, tramite un gruppo di lavoro specifico, programmi personalizzati di tutela dei diritti delle persone di minore età, su incarico dell’Autorità Giudiziaria competente utilizzando gli stessi interventi di sostegno già indicati, ma avvalendosi anche di:
Gruppo Indagini Centrale
Servizio Spazio Neutro
Giunco – Genitori corresponsabili
Progetto Link - oltre il conflitto
Servizio minori sottoposti a procedimento penale.

Requisiti d'accesso
Il Servizio Sociale del territorio è rivolto a bambini/e, ragazzi/e, adulti, genitori, persone anziane, persone con disabilità.
È necessaria la
residenza
nel Comune di Milano.

[https://www.comune.milano.it/policy/privacy/informativa-privacy-servizio-sociale-primo-livello](Informativa privacy Servizio sociale - Primo livello)
Informativa privacy Servizio sociale - Primo livello
[https://www.comune.milano.it/policy/privacy/informativa-privacy-servizio-sociale-secondo-livello](Informativa privacy Servizio sociale - Secondo livello)
Informativa privacy Servizio sociale - Secondo livello
Utilizza i servizi
[https://www.comune.milano.it/servizi/servizio-sociale-professionale-territoriale-sspt](Servizio Sociale territoriale: le sedi)
Modalità di accesso al servizio:
Sportello
