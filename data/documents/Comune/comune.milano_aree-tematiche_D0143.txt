SUEV Sportello Unico Eventi: cos'è

Lo Sportello Unico Eventi (SUEV) permette di organizzare un evento culturale, musicale, sportivo ecc. in uno spazio pubblico o privato sul territorio di Milano e di avviare tutte le pratiche (autorizzazioni, concessioni ecc.) necessarie allo svolgimento della manifestazione:

concessione temporanea occupazione suolo pubblico
licenza temporanea di pubblico spettacolo
licenza temporanea di esercizio per spettacolo viaggiante
autorizzazione temporanea in deroga impatto acustico 
licenza o SCIA di vendita/somministrazione alimenti e bevande
autorizzazione temporanea per esposizione pubblicitaria.

Inoltre SUEV fornisce agli operatori:

informazioni sugli adempimenti da assolvere
supporto tecnico nella compilazione della documentazione richiesta.

Come presentare una richiesta

Le istanze per eventi devono essere presentate online attraverso il sito geoeventi.comune.milano.it 
Lo Sportello Unico Eventi continua a fornire informazioni sulle modalità e sulle procedure necessarie per la realizzazione di eventi. 
Pur utilizzando la procedura di invio telematico delle istanze, si consiglia di avvalersi del supporto degli uffici richiedendo una consulenza preventiva presso lo Sportello Unico Eventi nei giorni di apertura al pubblico.
Risposte alle domande più frequenti

Quando presentare la richiesta?

Eventi in area pubblica

almeno 30 giorni prima della data di inizio dell'occupazione (non saranno accettate le istanze presentate con più di 60 giorni di anticipo rispetto alla data di inizio dell'occupazione)
almeno 10 giorni prima della data di svolgimento in caso di vendita o somministrazione
almeno 60 giorni prima della data di svolgimento in caso di spettacolo viaggiante

Eventi in area privata

almeno 15 giorni prima della data di svolgimento

Quanto costa?

Per la verifica di eventuali spese da sostenere scarica l’allegato Dettaglio spese evento.[www.speseevento.it]

Eventi in Piazza Gae Aulenti - Parco Biblioteca degli alberi e zone limitrofe

PIAZZA GAE AULENTI
Se l'occupazione del suolo relativo ad un evento che si intende realizzare ricade all'interno delle aree facenti parte dell'ambito urbano di Piazza Gae Aulenti e zone limitrofe, contraddistinte in giallo vedi mappa » prima di procedere all'invio della richiesta, è necessario contattare gli uffici di Coima SGR SpA inviando una e-mail ai seguenti indirizzi:

event.management@coima.it
alessandro.panzeri@bigspaces.it

Se l'occupazione ricade su tutte le altre aree esterne rispetto a quelle contraddistinte in giallo, è necessario rivolgersi direttamente allo Sportello Unico Eventi, presentandosi in orario di apertura al pubblico o inviando una e-mail all'indirizzo SUEV.sportello@comune.milano.it, al fine di verificare l'esatto posizionamento delle occupazioni richieste e ricevere indicazioni sulla procedura da seguire per il successivo inoltro della pratica.
PARCO BIBLIOTECA DEGLI ALBERI
 Se l'occupazione del suolo relativo ad un evento che si intende proporre ricade all'interno del Parco Biblioteca degli alberi, vedi mappa » prima di procedere all'invio della richiesta, è necessario contattare gli uffici della Fondazione Riccardo Catella inviando una e-mail al seguente indirizzo:

eventmanager@bam.milano.it

PIDS - Eventi temporanei di rilevanza municipale

A partire dal 1° dicembre 2023, tutte le istanze di occupazione suolo relative alle Piccole Iniziative Diffuse di carattere socio culturale con e senza pubblico spettacolo, devono essere presentate online sul portale GeoEventi. Per tutte le informazioni visita la sezione: Piccole Iniziative Diffuse.

Eventi temporanei

Concessione temporanea per occupazione di suolo pubblico
Ai fini del rilascio della concessione per l'occupazione di suolo pubblico è necessario

indicare l'esatta ubicazione dell'occupazione (via, piazza, n. civico, ecc.)
descrivere la tipologia di manufatti indicando il numero e le dimensioni dei singoli elementi;
allegare planimetrie quotate e rendering
allegare relazione descrittiva dettagliata dell'evento (crono-programma e finalità dell'iniziativa)
descrivere i mezzi operativi utilizzati, le fasi di montaggio e smontaggio delle strutture e le aree delimitate.

Altre informazioni utili agli organizzatori vedi allegato

Località soggette a deposito cauzionale vedi allegato
Località del Comitato Interassessorile vedi allegato
Delibere con Linee guida sui criteri di sostenibilità da rispettare nell’organizzazione di eventi  vedi allegati

In caso di occupazione suolo per mostre mercato, l'Utente è tenuto a trasmettere la richiesta di occupazione suolo allo Sportello Unico Eventi corredata di copia della richiesta di autorizzazione commerciale inviata all'Area Attività Produttive e Commercio. La Concessione suolo sarà rilasciata solo a seguito dell'avvenuta autorizzazione commerciale.
La concessione suolo sarà rilasciata solo a seguito dell'avvenuta autorizzazione commerciale.
 
Licenza temporanea di pubblico spettacolo
Ai fini del rilascio della licenza temporanea di pubblico spettacolo è necessario indicare l'esatta ubicazione dell'occupazione (via, Piazza, ecc...) specificando se si tratta di area pubblica o spazio privato.
Per manifestazioni in luoghi all’aperto, quali piazze e aree urbane prive di strutture specificatamente destinate allo stazionamento del pubblico per assistere a spettacoli e manifestazioni varie, in presenza di palchi o pedane e di attrezzature elettriche, comprese quelle di amplificazione sonora, purché installate in aree non accessibili al pubblico, la manifestazione verrà autorizzata dall’ufficio a seguito dell’acquisizione di idoneità statica delle strutture allestite. A tale riguardo è necessaria la dichiarazione di esecuzione a regola d’arte degli impianti elettrici installati, a firma di tecnici abilitati, nonché l’approntamento e l’idoneità dei mezzi antincendio purché prive di specifiche attrezzature per lo stazionamento del pubblico.
Per le manifestazioni che prevedono l'emissione di sorgenti sonore, all'istanza di autorizzazione è necessario integrare la dichiarazione delle tipologie di sorgenti sonore e relativa potenza che verranno utilizzate dall'organizzatore per la realizzazione dell'evento compilando le Specifiche Tecniche riportate nell'istanza online. 
Per le manifestazioni temporanee in cui lo spazio destinato allo svolgimento della manifestazione musicale necessiti di deroga per il superamento dei limiti di rumore previsti dalla normativa vigente, all'istanza va integrata l'Autorizzazione Temporanea in deroga in materia di inquinamento acustico, compilando le necessarie specifiche riportate nell'istanza online.
Le attività temporanee di pubblico spettacolo svolte sia all'aperto che al chiuso fissate dall'ordinanza Sindacale del 19/11/2013 devono terminare alle ore 01.00. Eventuali richieste di deroghe motivate devono essere presentate unitamente e negli stessi termini di invio della istanza relativa alla licenza di spettacolo e comunque almeno 10 giorni prima dell'evento (termine perentorio) pena l'irrecivibilità delle stesse.
Indicare se l'evento non necessita del parere della Commissione comunale di Vigilanza o della Commissione provinciale di Vigilanza in quanto:

il locale è già munito di licenza di agibilità senza modifiche che ne alterino l’agibilità;
verranno installati impianti e strutture che si ripetono e per le quali la Commissione di Vigilanza Comunale o Provinciale ha già espresso parere in data non anteriore a due anni;
non verranno utilizzati, in luoghi e spazi all’aperto, impianti e strutture per lo stazionamento e il contenimento pubblico;

oppure, se installati, fornendo,

la descrizione degli impianti e delle strutture aggiuntive impegnandosi a consegnare le relative dichiarazioni (regola d’arte, corretto montaggio, idoneità statica, idoneità mezzi antincendio) con una planimetria quotata con le indicazioni relative alla sicurezza che si intendono adottare;
la specifica dell’evento indicando che lo stesso si svolge in un luogo la cui capienza sarà pari o inferiore alle 200 persone (allegare relazione asseverata);

Indicare se l'evento necessita del parere della Commissione comunale di Vigilanza o della Commissione provinciale di Vigilanza in quanto:

verranno utilizzati impianti e strutture per lo stazionamento/contenimento del pubblico, impegnandosi ad inoltrare, almeno 15 giorni prima dell’evento, alla Commissione Comunale di Vigilanza, la necessaria documentazione tecnica.

SCIA per attività temporanee legate ad eventi

Nell'ambito degli eventi temporanei, è obbligatorio inviare una Segnalazione Certificata di Inizio Attività (SCIA) per lo svolgimento di:

attività di spettacolo per gli eventi fino ad un massimo di 200 partecipanti che si svolgono entro le ore 24:00 del giorno di inizio
somministrazione alimenti e bevande accessoria all'evento
vendita prodotti alimentari e non alimentari accessoria all'evento

Somministrazione e vendita temporanea su area privata
Oltre alla modulistica elencata di seguito, bisognerà inviare i seguenti allegati:
1. in caso somministrazione temporanea gratuita

ricevuta di versamento oneri ATS Città Metropolitana e il documento d’identità.

2. in caso di vendita temporanea su area privata

copia documento identità del richiedente
lettera di incarico da parte dell’organizzatore dell’evento di cui l’attività di vendita è accessoria
la ricevuta di versamento all’ATS, in caso di vendita di prodotti alimentari
in caso di società, la dichiarazione antimafia e quella relativa al possesso dei requisiti di onorabilità da parte dei soci. L’apposito modulo sarà scaricabile compilando la domanda online, nell’ultima sezione denominata “gestione degli allegati”
se la SCIA è presentata da un soggetto diverso dall’interessato (es. commercialista, consulente, ecc...), la procura speciale sottoscritta dall’interessato e firmata digitalmente per accettazione, dall’incaricato. L’apposito modulo sarà scaricabile compilando la domanda on-line, nell’ultima sezione denominata “gestione degli allegati”.

La distribuzione gratuita di prodotti alimentari confezionati non è soggetta a presentazione di SCIA né a comunicazione ad ATS Città Metropolitana.

Piano comunale delle cessioni ai fini solidaristici - Aree e Schede tecniche

Con Deliberazione del Consiglio comunale del 2 ottobre 2019,  il Comune di Milano ha approvato il Piano comunale delle cessioni a fini solidaristici.
Con tale Piano sono state individuate le aree sulle quali è possibile effettuare le attività di cessione a fini solidaristici di beni di modico valore a fronte di un'offerta, aventi come scopo principale la beneficenza e il sostegno ad iniziative caritatevoli e di ricerca.
Chi può utilizzare le aree
Possono presentare richiesta di occupazione di suolo i seguenti soggetti giuridici non commerciali regolarmente costituiti, con scrittura privata registrata, da almeno un anno. L’oggetto sociale e le caratteristiche di ente non commerciale devono risultare dallo statuto e/o dall’atto costitutivo:

Associazioni registrate come ONLUS alla Direzione Regionale delle Entrate come previsto comma 1 del decreto legislativo 460/97;
Organizzazioni di volontariato di cui alla L 11/08/1991 n. 266, iscritte nei registri istituiti dalle Regioni e dalle provincie autonome ai sensi dell'articolo 6 della medesima legge;
Organizzazioni non governative riconosciute idonee ai sensi della L. 26/02/1987 n. 49;
Associazioni senza scopo di lucro iscritte al registro regionale di cui all'art.3 della L.R. 16/08/1997 n. 28;
Associazioni di promozione sociale iscritte nei registri di cui all'art.7 della L. 7/12/2000 n. 383;
Associazioni di volontariato di Protezione civile iscritte al registro regionale di cui all'art. 5 della L.R. 22/05/2004 n. 16;
Associazioni familiari iscritte al registro regionale di cui all'art. 5 della L.R. 6/12/1999 n. 22;
Cooperative sociali di cui alla L. 8/12/1991 n. 381, iscritte nella "sezione cooperazione sociale" del registro prefettizio di cui al decreto legislativo del capo provvisorio dello Stato 14 dicembre 1947, n, 1577, e successive modificazioni;
Enti ecclesiastici di confessione religiosa con i quali lo stato italiano ha stipulato patti, accordi, o intese limitatamente alle attività previste dall'art. 10 comma 1 lett. "A", D. lgs. 460 del 4/12/1997 a condizione che per tali attività siano tenute separatamente le scritture contabili previste all'articolo 20-bis del D.P.R. 29 settembre 1973, n. 600, introdotto dall'art. 25 comma 1.
Altri Enti associativi per i quali sarà verificato di volta in volta il tipo di iniziativa e l'espressa menzione, all'interno dell'Atto Costitutivo o dello Statuto, dei seguenti requisiti:

- assenza di fini di lucro;
            - divieto di distribuzione degli eventuali avanzi di gestione tra i soci;
            - obbligo di riutilizzo degli avanzi di gestione per il conseguimento degli scopi associativi.
 
Schede informative per le aree
Il Comune ha predisposto schede informative tecniche che forniscono:

l'esatto posizionamento per località
le planimetrie di dettaglio delle strutture
le specifiche tipologie di gazebo e attrezzature collocabili
le prescrizioni tecniche fornite dagli Uffici della Polizia Locale
le condizioni viabilistiche da osservare nelle singole località.

Scarica le schede informative delle località approvate 
Scarica il Piano comunale delle cessioni ai fini solidaristici
Come utilizzare le aree
Le schede informative sostituiscono i sopralluoghi propedeutici al rilascio del parere viabilistico di competenza della Polizia Locale nonché il parere del Comitato Interassessorile per le località soggette alle prescrizioni del Codice dei Beni Culturali - D.lgs. n. 42/2004. Per utilizzare le aree è quindi sufficiente ottenere la concessione all’occupazione di suolo pubblico da parte dello Sportello Unico Eventi.

Spettacolo Viaggiante

Per spettacolo viaggiante e attività circense si intendono tutte le attività di spettacolo, i trattenimenti e le attrazioni allestite a mezzo di attrezzature mobili, all'aperto o al chiuso, ovvero i parchi permanenti di divertimento. L'elenco completo delle attrazioni è consultabile sul sito del Ministero per i beni e le attività culturali. Verifica i requisiti »
Per installazione ed esercizio di attrazioni dello spettacolo viaggiante si intende il posizionamento sul territorio comunale delle attrazioni, quali ad esempio giostre, mini-seggiolini, autoscontro, rotonda tiri vari. L'elenco completo delle attrazioni è consultabile sul sito del Ministero per i beni e le attività culturali. Verifica i requisiti »

Occupazioni per riprese foto-cine-tv fuori dal centro storico superiori  a 150 mq. e inferiori a 50 mq.

Per riprese fuori dal centro storico con occupazione di suolo superiore a 150 mq. (escluso le  riprese cinematografiche, serie tv, sceneggiati e fiction di competenza del SUEV) visita la pagina Organizzare iniziative pubbliche e private
Per le riprese inferiore a 50 mq.
Ufficio Manifestazioni della Polizia Locale
via Beccaria, 19
tel. 02 7727.0342 / 3
orario: dal lunedì al venerdì, dalle 08:30 alle 12:30 e dalle 14:00 alle 17:00
e-mail: pl.manifestazioni@comune.milano.it

Consulenza e informazioni

Consulenza e informazioni sulle modalità di presentazione delle istanze
La consulenza e le informazioni saranno fornite il martedì e il giovedì dalle ore 10:00 alle ore 12:00 e dalle ore 14:30 alle ore 16:00 con le seguenti modalità:

presso gli Uffici dello Sportello Unico Eventi - Via Larga, 12 - 3° Piano - Stanza 320/322
telefonando ai numeri: 02 884.45852 - 02 884.67101

Per eventi di particolare complessità è opportuno richiedere un appuntamento presso gli Uffici.
Per fissare un appuntamento

telefonare ai numeri:  02 884.45852 - 02 884.67101 il martedì e il giovedì dalle ore 10:00 alle ore 12:00 e dalle ore 14:30 alle ore 16:00
inviare una e-mail a: SUEV.Sportello@comune.milano.it

Per informazioni relative alla pratica inviata tramite la scrivania digitale di impresainungiorno
- consultare il proprio cassetto digitale in "MyPage" > le mie pratiche inviate.
Per eventuali informazioni relative alle licenze di pubblico spettacolo scrivere a: SUEV.licenzespettacolo@comune.milano.it

Normativa

Riferimenti normativi SUEV

Utilizza i servizi

Occupazione suolo per riprese foto-cine-tv fuori dal centro storico

SUEV Eventi temporanei

Modalità di accesso al servizio:

Online
Sportello

SUEV Piano comunale delle cessioni ai fini solidaristici - Aree e Schede tecniche

Modalità di accesso al servizio:

Online

SUEV Riprese foto e video

SUEV SCIA per attività temporanee legate ad eventi

Modalità di accesso al servizio:

Online
Sportello

SUEV Spettacolo viaggiante




