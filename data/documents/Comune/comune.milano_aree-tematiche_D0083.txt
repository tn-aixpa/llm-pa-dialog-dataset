Progetto “Casa ai lavoratori”

Il progetto “Casa ai lavoratori” costituisce un programma per la valorizzazione alternativa del patrimonio destinato a servizi abitativi pubblici, con l’obiettivo di arrivare a zero sfitti nelle case di proprietà pubblica e, allo stesso tempo, offrire soluzioni abitative in locazione a canone calmierato a lavoratori aventi una capacità economica che non consente né di sostenere un canone di locazione sul mercato libero, né di accedere al servizio abitativo pubblico.
Il progetto parte da un primo stock di 316 alloggi sfitti di proprietà comunale, da ristrutturare, in condomini misti localizzati in vari Municipi e siti principalmente nei quartieri Niguarda, Barona e Chiesa Rossa.
Tali alloggi sono stati indicativamente suddivisi in 10 lotti di cui 9 lotti, messi a bando, destinati a enti pubblici e privati di carattere sociale per la sub-locazione a lavoratori coinvolti nel progetto. 
Il Comune assegnerà in locazione tali alloggi – per un massimo di 12 anni - a canone concordato agli Enti selezionati tramite procedura ad evidenza pubblica a seguito della presentazione di una proposta di progetto di welfare aziendale che, a loro volta, sublocheranno le unità abitative ai propri lavoratori di riferimento, con ISEE del nucleo familiare non superiore a € 26.000, selezionati sulla base dei criteri stabiliti con Deliberazione di Giunta Comunale n. 280 del 10/03/2023. 
Potranno costituire criterio preferenziale per l’assegnazione, in presenza dei requisiti stabiliti dalla Deliberazione sopra citata, le seguenti condizioni:

richiedente con età inferiore a 35 anni;
presenza di figli minori a carico;
presenza di disabilità certificata di almeno un componente del nucleo familiare.

Per consultare l’Avviso Pubblico clicca qui.

Per saperne di più su "Progetti"

Argomenti:

Casa




