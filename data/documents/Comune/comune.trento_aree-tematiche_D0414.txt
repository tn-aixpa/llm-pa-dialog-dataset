La
Classificazione acustica
del Comune di Trento è stata approvata dal Consiglio comunale l'11 dicembre 2012.
Con il termine “classificazione acustica del territorio” (o zonizzazione) si intende indicare quella procedura che porta a differenziare il territorio in sei classi acusticamente omogenee, come previsto dalla Legge 447 del 26 ottobre 1995 e dai successivi decreti attuativi.
La classificazione acustica è stata realizzata dal Servizio Ambiente del Comune di Trento nell'ambito della delega della Provincia Autonoma di Trento per la realizzazione delle linee guida per la predisposizione o l'aggiornamento del piano di classificazione acustica del territorio.
La proposta di classificazione acustica è stata presentata il 2 aprile 2012 alla Giunta comunale e il 19 aprile 2012 alla Commissione Ambiente, alla Commissione Urbanistica, ai presidenti delle Circoscrizioni e ai Dirigenti dell'Area Tecnica. Con nota del 3 maggio 2012 è stato richiesto parere alle circoscrizioni.
La classificazione acustica è stata approvata con deliberazione del Consiglio Comunale n.130 dell'11 dicembre 2012 ed è in vigore dal 1 gennaio 2013.
Successivamente la classificazione è stata così aggiornata:
Aggiornamento 2015/1 - in seguito alla "
[/Aree-tematiche/Ambiente-e-territorio/Urbanistica/PRG-Varianti-approvate/PRG-Variante-zona-C5-A-Viale-dei-Tigli-a-Trento-2015](Variante zona C5-A - Viale dei Tigli a Trento)
", adottata definitivamente dal Consiglio comunale con deliberazione del 16 giugno 2015, approvata con dgp 1265 del 28 luglio 2015, in vigore dal 5 agosto 2015;
Aggiornamento 2016/1 - in seguito alla "
[/Aree-tematiche/Ambiente-e-territorio/Urbanistica/PRG-Varianti-approvate/PRG-Variante-in-accoglimento-delle-richieste-di-inedificabilita-e-stralcio-tematico-del-Piano-Territoriale-della-Comunita-richieste-2016-approvazione-2017](Variante al PRG in accoglimento delle richieste di inedificabilità)
ai sensi del comma 4 dell'art. 45 della L.P. 4 agosto 2015, n. 15", adottata definitivamente dal Consiglio comunale con deliberazione n. 35 del 4 aprile 2017, approvata dalla Giunta provinciale con dgp n. 1097 del 7 luglio 2017, in vigore dal 19 luglio 2017.
la cartografia è consultabile sul
[/Aree-tematiche/Cartografia/Portale-cartografico](portale cartografico "Ambiente" del Comune di Trento)
, selezionando "acustica" fra le possibili viste proposte nel menù a tendina. A fondo pagina sono disponibili in allegato i seguenti elaborati che costituiscono la documentazione completa della classificazione acustica:
Relazione tecnico-illustrativa
Norme tecniche di attuazione
Verifica di assoggettabilità a Valutazione ambientale strategica