Depliants e visite guidate al cimitero
A partire dal 2014 con l'intento di divulgare e valorizzare il patrimonio storico e artistico presente nel cimitero monumentale e sconosciuto da parte della stragrande maggioranza della cittadinanza il Servizio Funeraio del comune di Trento avvalendosi della qualificata collaborazione della dott.ssa Giulia Mori, storica dell'arte, ha realizzato dei percorsi artistici all'interno del cimitero predisponendo appositi depliants illustrativi corredati di mappe.
Con la collaborazione poi del circolo culturale dei dipendenti comunali per ciascun percorso sono state organizzate delle visite guidate, reiterate più volte.
In particolare nel 2014 è stato realizzato un percorso introduttivo all'arte funeraria del cimitero monumentale con una carrellata di monumenti funebri realizzati dai più prestigiosi artisti che hanno operato nei due secoli precedenti.
Vedi depliant allegato
Scultura e cultura nel cimitero monumentale di Trento (anno 2014)
Nel 2015 è stato invece realizzato un percorso dedicato all'artista noneso Stefano Zuech che nel cimitero di Trento ha laciato una importante testimonianza con la presenza di una dozzina di monumenti funebri.
Vedi depliant allegato
Itinerari storico artistici nel cimitero monumentale di Trento (anno 2015)
Nel 2016 in concomitanza con la mostra sulla gipsoteca di Andrea Malfatti allestita dal comune di Trento nella cappella Vantini di palazzo Thun è stato realizzato un apposito percorso con relativo deplint dedicato a questo importante e rappresentativo artista la cui presenza nel cimitero è testimoniata da numerose opere di grande rilievo a partire dai gruppi scultorei presenti nel camposanto ai busti nel famedio degli uomini illustri e ai monumenti presenti in diverse tombe di famiglia.
Vedi depliant allegato
Scolpite nella memoria (anno 2016)