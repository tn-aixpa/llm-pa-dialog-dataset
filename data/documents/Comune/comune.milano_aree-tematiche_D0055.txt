Separazioni, divorzi, riconciliazioni

Formalizzare una separazione o un divorzio da matrimonio o lo scioglimento di una unione civile

Accordo senza avvocato
In assenza di figli minori o portatori di handicap grave o economicamente non autosufficienti, la coppia può comparire direttamente innanzi all'Ufficiale dello Stato Civile del Comune per concludere un accordo di separazione, divorzio, scioglimento di unione civile.

In questo caso l’assistenza degli avvocati difensori è facoltativa
l'accordo può contenere pattuizioni aventi per oggetto l'assegno periodico (assegno di mantenimento e divorzile) ma non può contenere patti di trasferimento patrimoniale.

Per avviare il procedimento consulta le sezione Utilizza i servizi.
Se hai bisogno di ulteriori informazioni contatta i nostri uffici:
tel. 02 884.62082 / 48133
orario: lunedì e giovedì dalle 15:00 alle 16:00

Negoziazione assistita da avvocati
La procedura è possibile sia in assenza che in presenza di figli minori, di figli maggiorenni portatori di handicap grave e di figli maggiorenni non autosufficienti:

nel primo caso l’accordo concluso è valutato esclusivamente dal Procuratore della Repubblica, che esprime un nullaosta
nel secondo caso (figli minori o non autosufficienti), al vaglio del PM si può aggiungere anche un passaggio dinanzi al Presidente del Tribunale.

L’accordo raggiunto a seguito di negoziazione assistita da avvocati è equiparato ai provvedimenti giudiziali che definiscono i procedimenti di separazione personale, di cessazione degli effetti civili o di scioglimento del matrimonio, di modifica delle condizioni di separazione o di divorzio.
L’avvocato, una volta formalizzato l’accordo delle parti, dovrà trasmetterlo tassativamente entro 10 giorni al Comune corredato da:

Iscrizione dell’atto di matrimonio 
Trascrizione dell’atto di matrimonio celebrato con il rito concordatario o di altri riti religiosi 
Trascrizione del matrimonio celebrato all'estero, da due cittadini italiani, o da un cittadino italiano e un cittadino straniero.

Sentenze di divorzio emesse all'estero

La legge n. 218/95 prevede l’automatica efficacia in Italia di sentenze straniere a condizione che queste ultime rispettino alcuni requisiti sostanziali di compatibilità con l’ordinamento italiano.
È pertanto consentito alle cittadine e ai cittadini presentare tramite il Consolato italiano nella cui circoscrizione è stata emessa la sentenza o, direttamente dalla persona interessata, al Comune italiano di iscrizione del matrimonio (se celebrato in Italia) o trascrizione (se celebrato all'estero) l’istanza per la riconoscibilità e trascrizione del provvedimento.
La sentenza deve essere prodotta in originale, legalizzata dall'Autorità italiana all'estero e completa di traduzione certificata in lingua italiana (legalizzata se effettuata all'estero).
Per la trascrizione delle sentenze di divorzio emesse in un Paese U.E. si fa riferimento a quanto stabilito dai Regolamenti Europei 2201/2003 e 1111/2019. In questi casi l'Autorità competente dello stato membro in cui è stato pronunciato il divorzio rilascia, su richiesta della persona interessata, un certificato utilizzando i modelli standard previsti dai suddetti Regolamenti (cert. ex art. 39 prima del 1/8/2022, cert. art. 36 o 66 (divorzio davanti a notaio) dopo l'1/8/2022) che non necessitano di traduzione né di legalizzazione, ad esclusione della Danimarca.

Le informazioni sopra riportate rivestono carattere generale e, data la molteplice casistica, potrebbero non essere perfettamente adattabili a tutti i provvedimenti emessi all'estero
per maggiori informazioni consulta Legalizzazione e traduzione dei documenti stranieri
per richiedere una trascrizione consulta la sezione Utilizza i servizi.

Utilizza i servizi

Riconciliazione di coniugi separati

Modalità di accesso al servizio:

Sportello

Separazioni e divorzi con negoziazioni assistite da avvocato

Modalità di accesso al servizio:

PEC
Sportello

Separazioni, divorzi, scioglimento di unioni civili davanti all'Ufficiale di Stato civile

Modalità di accesso al servizio:

Online

Trascrizione di sentenze estere di divorzio

Modalità di accesso al servizio:

Sportello

Riferimenti normativi

Legge 218/95
Legge 10 novembre 2014, n. 162
Conversione in legge, con modificazioni, del decreto-legge 12 settembre 2014, n. 132, recante misure urgenti di degiurisdizionalizzazione ed altri interventi per la definizione dell'arretrato in materia di processo civile (14G00175) (G.U. n. 261 del 10-11-2014 - Supp. Ordinario n. 84)
Codice civile, articoli 154, 157
D.P.R. 396/2000, art. 63, comma 1 – lettera  “g” (dichiarazioni con le quali i coniugi separati manifestano la loro riconciliazione)




