Si informano i gentili contribuenti che, con Deliberazione di Giunta Comunale n. 127 del 17/04/2024, sono state fissate le scadenze per il pagamento della Tari 2024.
L’importo dovuto è pagabile, mediante il modello di versamento F24 allegato all’avviso di pagamento, in un’unica soluzione da effettuarsi entro il 30 giugno 2024. In alternativa il pagamento potrà essere effettuato in tre rate, sempre tramite i mod. f24 allegati all’avviso di pagamento, rispettando le seguenti scadenze:
1° rata entro il 30 giugno 2024
2° rata entro il 31 luglio 2024
3° rata entro il 31 ottobre 2024
Laddove non dovesse ricevere l’avviso di pagamento entro il 25 giugno 2024, il contribuente potrà recarsi presso gli uffici di Sistemi Salerno – Servizi Utility S.R.L. (ex Sinergia) ubicati in Via Stefano Passaro n.1 oppure, in alternativa, potrà inviare una e-mail all'indirizzo
tributi@grupposistemisalerno.it.
Se non intende avvalersi del modello di pagamento allegato, il contribuente potrà calcolare l’importo dovuto anche utilizzando il calcolatore automatico che a breve verrà pubblicato sul sito web del Comune di Salerno – alla pagina Settore Tributi ed Entrate Comunali – Ufficio TARI.
Tutti i contribuenti che effettueranno iscrizioni, variazioni e cessazioni di utenze domestiche e non domestiche TARI successivamente all’emissione degli Avvisi di Pagamento dovranno procedere in autonomia al calcolo di quanto dovuto oppure rivolgersi all’Ufficio TARI presso il Settore Tributi ed Entrate Comunali il martedì e giovedì, dalle ore 9:00 alle 12:00 e dalle 15:30 alle 16:30.