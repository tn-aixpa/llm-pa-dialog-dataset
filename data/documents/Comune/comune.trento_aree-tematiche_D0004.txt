Il Concorso di idee per la Qualità si propone di valorizzare le persone che operano all'interno dell'Ente, stimolandole a suggerire nuove idee volte a favorire il cambiamento dell'organizzazione e dei processi di lavoro in funzione di un miglioramento dei servizi erogati.
Il Concorso di idee si inserisce nel percorso intrapreso dall’Amministrazione nell’introduzione delle logiche della Qualità Totale all’interno dei servizi offerti dal Comune e nelle attività svolte da tutto il personale che vi opera.
La finalità del Concorso è, infatti, quella di promuovere e stimolare il miglioramento delle attività svolte e dei servizi erogati dal Comune attraverso nuove idee volte a favorire il cambiamento dell’organizzazione e dei processi di lavoro ed a creare benefici per l’Ente sotto forma di vantaggi economici e di qualità delle relazioni tra gli operatori e con i cittadini.
Con il Concorso di idee ciascun dipendente ha l'occasione di suggerire all'Amministrazione nuove idee volte a favorire il cambiamento dell'organizzazione e dei processi di lavoro in funzione di un miglioramento dei servizi erogati.
Infatti, i protagonisti di questa iniziativa sono proprio le persone che, ad ogni livello e con ogni mansione, lavorano all'interno del Comune di Trento e che, meglio di chiunque altro, conoscono i punti forti delle loro attività e gli aspetti che possono essere migliorati.
Ai fini di premiare l'impegno dei dipendenti volto a favorire il miglioramento dei processi e dell'organizzazione è stato previsto un incentivo economico collegato alle proposte ritenute migliori.
Dopo le edizioni del  2003, 2004, 2005 e 2007, nel 2011, viste le difficoltà di presentazione e realizzazione delle idee, il Concorso è stato riprogettato con l’obiettivo di incentivare la proposizione di idee concrete che incidano sul lavoro quotidiano dei dipendenti o sul flusso di lavoro, operative ed effettivamente realizzate all’interno del Servizio.
Visto il successo dell’edizione 2011, l’Amministrazione, con l’accordo delle Organizzazioni Sindacali nell’ambito del FOREG, ha rilanciato il concorso anche per il 2012, aumentando il riconoscimento per ciascuna idea (150 Euro) e prevedendo l’assegnazione di un premio ulteriore (compreso tra 150 e 1000 Euro) alle migliori 5 idee vagliate da parte di una apposita Giuria.
Inoltre è previsto un accompagnamento puntuale da parte del Servizio Personale alla realizzazione delle proposte all’interno dei singoli Servizi, proprio per stimolare e indirizzare la massima partecipazione dei collaboratori.