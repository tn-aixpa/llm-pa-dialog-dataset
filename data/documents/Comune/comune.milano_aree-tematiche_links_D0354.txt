Case delle associazioni e del volontariato
Il Comune di Milano riconosce il contributo che l’associazionismo e il volontariato offrono alla comunità locale in termini di coesione sociale, sviluppo, solidarietà, partecipazione e cittadinanza attiva.
Per tale ragione sostiene e promuove la crescita dell’associazionismo in città con l’obiettivo di:
sostenere e accompagnare le associazioni mettendo a disposizione le infrastrutture necessarie al loro sviluppo;
favorire la nascita di legami tra le associazioni e il territorio;
costruire insieme alle associazioni le
Case delle associazioni e del volontariato
, luoghi in cui le associazioni possono mettersi in rete, reperire strumenti e idee, incontrare la cittadinanza.

Cosa sono
Le Case delle associazioni e del volontariato sono strutture presenti sul territorio cittadino, in cui le associazioni possono incontrarsi e svolgere attività istituzionali mirate allo sviluppo di reti e partenariati, scambio di informazioni, esperienze e buone pratiche per una più efficace progettazione sociale.
Le Case sono rivolte a:
-
associazioni senza fini di lucro
, riconosciute e non riconosciute;
-
comitati;
-
enti del Terzo settore
iscritti al Registro Unico Nazionale del Terzo Settore (RUNTS);
-
gruppi informali
, ammessi a condizione che, nel proprio operato, perseguano scopi a favore della collettività.
Le Case delle associazioni e del volontariato rientrano nella competenza della Direzione Welfare e Salute del Comune di Milano.

Servizi
Le Case forniscono alle associazioni e alla cittadinanza attiva risorse e strumenti per rispondere efficacemente ai loro bisogni sostenendo il loro sviluppo attraverso:
spazi di co-working (per attività di carattere amministrativo, gestionale e di segreteria);
sale per la formazione;
sale riunioni;
spazi espositivi e per eventi;
materiale informativo sulle associazioni, sui loro progetti ed eventi;
informazioni per le associazioni;
supporto alla comunicazione e diffusione delle iniziative delle associazioni iscritte alla Casa;
eventi di incontro tra le associazioni e la cittadinanza.

Come accedere: associazioni
Le associazioni e le organizzazioni di volontariato possono:
accedere a tutti i servizi in modo gratuito, previa iscrizione alla Casa;
iscriversi prendendo contatto con la segreteria di riferimento.
Le associazioni possono accedere al servizio presentando: lo statuto; l'atto costitutivo; l'elenco del Consiglio direttivo. Inoltre è richiesta una breve relazione sulle attività svolte o che si intendono realizzare.

Come accedere: cittadini
I cittadini:
possono incontrare le associazioni per conoscere le opportunità di volontariato presenti sul territorio, previo appuntamento con un/a referente dell'associazione di interesse.

Dove siamo

[https://volontariato.comune.milano.it/](Fare volontariato)
Fare volontariato
Utilizza i servizi
[https://www.comune.milano.it/servizi/casa-delle-associazioni-nel-municipio-1](Casa delle associazioni nel Municipio 1)
Modalità di accesso al servizio:
Mail
Telefono
[https://www.comune.milano.it/servizi/casa-delle-associazioni-nel-municipio-2](Casa delle associazioni nel Municipio 2)
Modalità di accesso al servizio:
Mail
Telefono
[https://www.comune.milano.it/servizi/casa-delle-associazioni-nel-municipio-5](Casa delle associazioni nel Municipio 5)
Modalità di accesso al servizio:
Mail
Telefono
[https://www.comune.milano.it/servizi/casa-delle-associazioni-nel-municipio-6](Casa delle associazioni nel Municipio 6)
Modalità di accesso al servizio:
Mail
Telefono
[https://www.comune.milano.it/servizi/casa-delle-associazioni-nel-municipio-7](Casa delle associazioni nel Municipio 7)
Modalità di accesso al servizio:
Mail
Telefono
[https://www.comune.milano.it/servizi/casa-delle-associazioni-nel-municipio-8](Casa delle associazioni nel Municipio 8)
Modalità di accesso al servizio:
Mail
Telefono
[https://www.comune.milano.it/servizi/casa-delle-associazioni-nel-municipio-9](Casa delle associazioni nel Municipio 9)
Modalità di accesso al servizio:
Mail
Telefono
