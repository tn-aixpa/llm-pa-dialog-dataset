La refezione scolastica delle scuole dell'Infanzia del Comune di Salerno sarà assicurata fino al termine delle attività didattiche, il 28 giugno 2024.
"Si tratta - ha spiegato il sindaco di Salerno Vincenzo Napoli - di un risultato molto importante che accoglie le istanze delle tante famiglie di nostri concittadini".
"Ringrazio - ha rimarcato l'assessore alla Pubblica Istruzione Gaetana Falcone - gli uffici comunali per il lavoro svolto. Siamo riusciti, con uno sforzo incredibile di risorse, ad assicurare la mensa per i bambini dell'Infanzia fino a fine giugno. Tanti genitori, altrimenti, avrebbero dovuto scegliere tra lavoro e famiglia. Con il nostro aiuto, speriamo di facilitare la quotidianità soprattutto di chi deve conciliare la vita familiare con il lavoro".
Per la scuola Primaria, la mensa terminerà venerdì 7 giugno in concomitanza con la chiusura delle attività didattiche.