Nel 2017 l'associazione "Città Alpina dell'Anno", di cui anche la città di Trento fa parte dal 2004, ha festeggiato i 20 anni di attività durante i quali sono stati raggiunti grandi traguardi. Negli ultimi 20 anni infatti in Austria, Germania, Svizzera, Italia, Francia e Slovenia sono state candidate e insignite città che si sono caratterizzate per la loro qualità della vita e il loro impegno nell’attuazione della Convenzione delle Alpi. Poiché
[/Aree-tematiche/Cultura-e-turismo/Conoscere/Citta-alpine/Citta-alpine-dell-anno/Villach](Villach)
è stata la prima città a fregiarsi del titolo di "Città alpina dell'anno" nel 1997, ha ospitato la celebrazione ufficiale dell'anniversario il 9 e 10 novembre 2017.
Attualmente le città alpine aderenti sono 17: Morbegno, Bressanone, Tolmezzo, Tolmin, Chamonix, Lecco, Annecy, Idrija, Bolzano, Brig-Glis, Chambery, Sonthofen, Trento, Herisau, Bad Reichenhall, Belluno e Villach. Morbegno è stata nominata "Città Alpina 2019".