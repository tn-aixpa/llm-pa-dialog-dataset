Centro Gea "Irene Bernardini" per la mediazione familiare
Il
Centro Gea "Irene Bernardini"
è il primo servizio pubblico italiano di mediazione familiare: un percorso attraverso il quale i genitori alle prese con la separazione sono aiutati a parlarsi, a individuare soluzioni e intese nell’interesse proprio e dei loro figli.
Il Centro Gea "Irene Bernardini", dedicato ad una delle fondatrici del servizio, aperto nel 1989, fa capo alla Direzione Welfare e Salute e si avvale di un’équipe di psicologi, pedagogisti e assistenti sociali esperti in mediazione familiare.

Il percorso di mediazione familiare
Il percorso di mediazione familiare prevede un ciclo di colloqui per i genitori in fase di separazione, insieme ad un mediatore familiare qualificato, con l'obiettivo di:
governare il conflitto separativo e i difficili cambiamenti familiari che ne conseguono;
cercare sostegno e soluzioni soddisfacenti per sé e per i figli, mediante il confronto di più punti di vista;
stabilire intese e accordi, duraturi e sostenibili, che consentano ai piccoli di crescere sereni e ai grandi di svolgere responsabilmente il comune compito di genitori.
Il percorso di mediazione è riservato, protetto dal segreto professionale e del tutto autonomo dall’iter legale della separazione
. L’eventuale integrazione e la verifica giuridica degli accordi raggiunti in mediazione è competenza dei legali di fiducia. I bambini non partecipano ai colloqui.

A chi si rivolge
Disorientamento, timori, conflitti: per grandi e piccoli separazione e divorzio sono passaggi difficili. Ma consentire alle bambine e ai bambini di crescere nella sicurezza, nel rispetto e nell’amore di entrambi i genitori è possibile. Occorre che gli adulti non perdano fiducia nelle proprie risorse e ricevano orientamento e sostegno.
Il Centro Gea Irene Bernardini, primo servizio pubblico italiano di Mediazione Familiare, si rivolge ai genitori in separazione per favorire la comunicazione e sostenerli nella ricerca di intese e accordi concreti a favore dei propri figli.
Il Centro Gea Irene Bernardini si rivolge anche a tutti coloro che, a vario titolo, hanno responsabilità affettive ed educative nei confronti dei bambini che vivono la separazione e/o le nuove unioni dei genitori: nuovi partner nelle famiglie ricostituite, i nonni, gli insegnanti e in generale a tutti coloro che hanno ruoli educativi o legami affettivi nei confronti dei/delle bambini/e.

Cosa offre
Gli interventi proposti dal Centro sono:
percorsi di
mediazione familiare
con l’aiuto di un operatore qualificato, i genitori in via di separazione s’incontrano (massimo 10/12 colloqui) per individuare soluzioni e intese soddisfacenti per sé e per i figli. Gli incontri avvengono in autonomia dall'iter giuridico e giudiziario e con garanzia di riservatezza;
colloqui di orientamento e
sostegno alla genitorialità
nella separazione: per le mamme e i papà che, anche individualmente, desiderano confrontarsi e ricevere supporto nei loro compiti affettivi ed educativi;
incontri di orientamento e
sostegno alle responsabilità di cura nelle famiglie ricostituite
per i protagonisti (nuove coppie e/o nuovi partner) dei nuclei familiari che si costituiscono dopo una separazione e che desiderano ricevere supporto nella non semplice impresa di integrare nuovi legami affettivi nel rispetto dei figli e delle figlie coinvolti/e;
incontri di orientamento e
sostegno alle responsabilità di cura per i nonni e le nonne
che contribuiscono all'accudimento dei nipoti protagonisti di conflitti separativi: per supportare la loro preziosa funzione affettiva di potenziale zona franca sgombra dal conflitto;
gruppi di confronto e mutuo aiuto
per superare l’isolamento, per condividere difficoltà ma anche soluzioni creative. Sono rivolti a: padri e madri separati, nonni/e, nuovi partner;
supporto
e consulenza per
educatori
e
insegnanti
in tema di conflitto e trasformazione familiari;
incontri con i genitori da organizzare presso nidi e scuole;
affiancamento.

Non solo mediazione
Orientamento e sostegno ai singoli genitori che non intendano o non possano intraprendere la mediazione familiare: per cercare anche “da soli” i modi per fare fronte alle proprie responsabilità e per condividerle.
Consulenza alla famiglia ricostituita (nuove coppie, nuovi partner) e alla famiglia allargata (nonni, zii…): per confrontarsi sui nuovi compiti affettivi ed educativi che le famiglie complesse impongono.
Gruppi di confronto per madri e padri separati: per superare l’isolamento e rafforzare le risorse e le competenze genitoriali.
Azioni di sensibilizzazione, consulenza e aggiornamento rivolte a educatori, insegnanti e studenti: per orientare al meglio le pratiche educative alla luce dei cambiamenti in atto nelle famiglie.
Utilizza i servizi
[https://www.comune.milano.it/servizi/mediazione-familiare-in-caso-di-separazione](Mediazione familiare in caso di separazione)
Modalità di accesso al servizio:
Mail
Sportello
Telefono
