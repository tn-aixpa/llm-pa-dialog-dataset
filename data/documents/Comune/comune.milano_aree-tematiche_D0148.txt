Come aprire un Nido

La normativa della Regione Lombardia ha definito quattro diverse tipologie di Unità d’Offerta rivolte alla prima infanzia (0-3 anni) e ha stabilito le norme e le modalità che i gestori devono seguire per la loro apertura. In particolare vengono previste le seguenti tipologie:

Nido d’Infanzia
Micronido
Centro Prima Infanzia
Nido Famiglia.

Definizione di Nido d’Infanzia

Servizio di tipo diurno, pubblico o privato, di capacità ricettiva da 11 a massimo 60 bambine/i dai tre mesi ai tre anni, con finalità educative e sociali assicurato in forma continuativa attraverso personale qualificato, presso strutture, anche aziendali (Nido Aziendale). Collabora con le famiglie alla crescita e formazione dei minori, nel rispetto dell’identità individuale, culturale, religiosa. Svolge anche servizio di mensa e riposo.
I Gestori che intendono aprire un Nido d’Infanzia devono presentare la Comunicazione Preventiva di Esercizio (CPE).

Definizione di Micronido

Servizio di tipo diurno, pubblico o privato, oltre che promosso e gestito da associazioni di famiglie, di capacità ricettiva massima di 10 bambine/i dai tre mesi ai tre anni, con finalità educative e sociali assicurato in forma continuativa attraverso personale qualificato, presso strutture, anche aziendali (Micro nido Aziendale). Collabora con le famiglie alla crescita e formazione dei minori, nel rispetto dell’identità individuale, culturale, religiosa. Svolge anche servizio di mensa e riposo.
I Gestori che intendono aprire un Micronido devono presentare la Comunicazione Preventiva di Esercizio (CPE).

Definizione di Centro Prima Infanzia

Strutture similari al Nido d’Infanzia che offrono un servizio temporaneo di assistenza educativa e di socializzazione, accogliendo, in maniera non continuativa, bambine/i da zero a tre anni in numero non superiore a 30 eventualmente con la presenza di genitori e/o adulti di riferimento, e per un massimo di quattro ore consecutive. Non possono fornire servizio di somministrazione dei pasti.
I Gestori che intendono aprire un Nido d’Infanzia devono presentare la Comunicazione Preventiva di Esercizio (CPE).

Definizione di Nido Famiglia

Nido domiciliare, con finalità educative e sociali per un massimo di 5 bambine/i da zero ai tre anni, svolto senza fini di lucro, promosso da famiglie utenti associate / associazioni familiari, scegliendo il modello educativo e gestionale ritenuto più idoneo nel rispetto dell’identità individuale, culturale, religiosa.
Il Nido famiglia è promosso da associazioni familiari (ai sensi della l.r. 23/99) o da famiglie/utenti associate costituite in osservanza all’ordinamento delle associazioni non riconosciute e quindi regolate dagli accordi tra gli associati anche mediante la stipulazione di una scrittura privata secondo la normativa vigente.
I Gestori che intendono aprire un Nido Famiglia devono presentare la Comunicazione Preventiva di Esercizio (CPE).

Utilizza i servizi

Mappatura unità fuori rete: Indicazione Elementi Conoscitivi

Modalità di accesso al servizio:

PEC
Sportello
Posta

Autorizzazione al Funzionamento di una Sezione Primavera

Modalità di accesso al servizio:

PEC
Sportello
Posta

Attivare una unità d’offerta sociale: Comunicazione Preventiva d’Esercizio

Modalità di accesso al servizio:

Online

Accreditamento di Unità d’Offerta Sociale

Modalità di accesso al servizio:

Sportello

Collegamenti

Unità d’Offerta Socio Assistenziali

Come accreditare un Nido

Come aprire una Sezione Primavera

Argomenti:

Imprese

Autorizzazioni e Permessi

Bambini

Scuola e Educazione




