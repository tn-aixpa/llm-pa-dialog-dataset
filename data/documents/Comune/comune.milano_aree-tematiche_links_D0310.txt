Casa dell'accoglienza "Enzo Jannacci"
La Casa dell'accoglienza "Enzo Jannacci” è una
struttura
per l’
accoglienza
temporanea
di persone adulte in grave stato di bisogno, prive di una diversa risorsa alloggiativa in città o altrove e senza mezzi economici per procurarsela. La sede, aperta tutto l'anno, si trova in viale Ortles 69.
Dal 1° marzo 2023, nell'ambito delle azioni previste dal Piano Nazionale di Ripresa e Resilienza (PNRR), Misura M5C2 Inv.1.3.2 “Stazioni di posta”, la Casa dell'Accoglienza "Enzo Jannacci" diventa anche
centro d'assistenza polifunzionale
,
con attività e proposte dedicate a tutta la cittadinanza.
La struttura è intitolata al cantautore milanese
Enzo Jannacci
che, durante la sua vita, si è occupato delle persone senza dimora sia nei testi delle canzoni che nelle attività di impegno civile e sociale.

Cosa offre
L’accoglienza diurna e notturna presso la struttura offre alle ospiti e agli ospiti:
servizio docce;
servizio lavanderia;
deposito bagagli;
guardaroba;
servizio mensa serale;
biblioteca con postazioni pc e wifi;
sale soggiorno miste con televisore;
presidio infermieristico.
Durante la permanenza, inoltre, è possibile fruire di servizi socioeducativi e del centro diurno, finalizzati a potenziare l'autonomia individuale di quanti si rivolgono alla struttura.
La struttura inoltre accoglie nuclei mamma - figli/e in situazione di emergenza sociale, per i quali, oltre ad interventi socio educativi, si garantisce:
assistenza pediatrica ed accompagnamento al pediatra di libera scelta e, ove necessario, ad interventi specialistici;
supporto scolastico e accompagnamento alla frequenza della scuola pubblica;
attività socio-educative sia in Casa Jannacci che presso altre realtà del territorio (es.: attività sportive);
fornitura beni necessari (es.: latte in polvere, pappe/omogeneizzati, pannolini, materiale scolastico e libri, vestiario e scarpe).

Requisiti d'accesso e costi
L’accoglienza è rivolta a donne e uomini italiani, stranieri o apolidi:
di età compresa tra i 18 e i 65 anni, con autosufficienza psicofisica che consenta la vita in comunità;
con un reddito non superiore al “minimo vitale”, equivalente alla pensione minima INPS per i lavoratori dipendenti;
prive di sistemazione alloggiativa in città o altrove;
prive di proprietà immobiliare.
Può essere richiesto un
contributo
sia per il posto letto che per i pasti, il cui importo è stabilito in base alla situazione specifica dell’interessato.
Prima dell'ingresso nella struttura, vengono realizzati colloqui per valutare sia i bisogni di quanti si rivolgono alla Casa dell'accoglienza, sia i progetti di supporto socio assistenziale ed educativo.
I tempi di permanenza sono stabiliti in base al progetto personale concordato tra l’ospite e gli operatori di riferimento.

Video inaugurazione

Informazioni
Per informazioni sulla struttura, è possibile inviare una e-mail all'indirizzo:
[mailto:PSS.CasaJannacci@comune.milano.it](PSS.CasaJannacci@comune.milano.it)
.
Utilizza i servizi
[https://www.comune.milano.it/servizi/casa-jannacci](Casa Jannacci)
Modalità di accesso al servizio:
Sportello
