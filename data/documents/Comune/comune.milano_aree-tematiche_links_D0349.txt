Contributi per soggiorni climatici per persone con disabilità - Anno 2024 - Linea 1
Il Comune di Milano, mediante Avviso Pubblico, eroga un contributo economico a favore delle persone con disabilità, per soggiorni effettuati durante il periodo estivo
compreso fra il 1° giugno ed il 30 settembre 2024.

Requisiti di accesso
Potranno presentare domanda di contributo le persone:
residenti nel Comune di Milano;
di età compresa tra i 14 e i 64 anni compiuti alla data di scadenza del presente Avviso Pubblico;
in condizione di gravità così come accertata ai sensi dell’art. 3, comma 3 della Legge 104/1992 oppure titolari dell’indennità di accompagnamento ai sensi della L.508/88 o della L. 18/1980;
in possesso dell’attestazione ISEE 2024 in corso di validità al momento di compilazione della domanda:
- in caso di richiedente
maggiorenne
: la persona con disabilità grave/non autosufficiente deve essere in possesso di un'attestazione ISEE SOCIOSANITARIO (del proprio nucleo familiare o ristretto) inferiore o uguale a € 25.000,00;
- in caso di richiedente persona con disabilità grave/non autosufficiente
minorenne
, quest’ultima deve essere in possesso di un'attestazione ISEE ORDINARIO del proprio nucleo familiare inferiore a € 40.000,00.

Modalità di presentazione della domanda
La richiesta di contributo per il soggiorno climatico può essere presentata esclusivamente on line tramite la piattaforma ElixForm, accessibile nella sezione "Utilizza i servizi".
Per effettuare la domanda on-line è necessario essere in possesso di un’utenza SPID o di Carta di Identità Elettronica (CIE) e di relativo lettore.
La persona che compila il modulo può non coincidere con la persona per la quale si richiede il contributo.
Deve essere presentata una domanda per ogni componente del nucleo familiare con disabilità grave o comunque in condizione di non autosufficienza.

Documenti e dati da allegare alla domanda
Allegare
uno o più
dei seguenti documenti:
Copia del verbale di accertamento della condizione di gravità ai sensi dell’art. 3 c. 3 della legge 104/1992 – in corso di validità;
Copia del certificato di riconoscimento dell’indennità di accompagnamento ai sensi della L.508/88 o della L. 18/1980 – in corso di validità;
Inoltre, è necessario allegare
almeno uno
dei seguenti documenti:
copia della pagina iniziale/intestazione dell’estratto conto in cui sono visibili esclusivamente le informazioni relative all'intestatario e al codice IBAN;
copia della Carta PostePay in cui sia visibile sia il codice IBAN collegato che il nome e cognome della persona.

Termini di presentazione della domanda
La richiesta di contributo per il soggiorno climatico può essere presentata
fino alle ore 12:00 di lunedì 6 maggio 2024.

Esiti delle graduatorie
A tutti i richiedenti verrà data comunicazione dell’esito della loro richiesta
all’indirizzo e-mail collegato allo SPID utilizzato all’atto della domanda
e via
sms
al numero di cellulare indicato.
Con le medesime modalità verrà data comunicazione di esclusione per mancanza dei requisiti ai richiedenti
non idonei
, i quali avranno tempo 30 giorni dalla data di pubblicazione della graduatoria per inviare richiesta di revisione.

Assistenza alla compilazione
Sarà possibile richiedere supporto alla compilazione della domanda on-line recandosi presso gli spazi WeMi del Comune di Milano, previo appuntamento da fissare cliccando sul tasto "Scrivi".
Occorrerà registrarsi con il proprio indirizzo e-mail, accedere tramite link ricevuto per posta elettronica, selezionare il servizio “Spazio WeMi Sportello di ascolto e orientamento” scegliendo la data (a partire dal 15/04/2024 al 03/05/2024) e la sede più comoda dove ricevere assistenza per la compilazione della domanda.
È inoltre possibile prenotare un appuntamento presso gli Spazi WeMi contattando lo 020202 e selezionando, dopo la scelta della lingua italiana e dell’accettazione dell’informativa privacy, i tasti 4-1-3.
[https://servizicrm.comune.milano.it/appuntamenti/WeMI/login](SCRIVI)
SCRIVI

Informazioni
Per ricevere informazioni gli interessati potranno contattare il Contact Center dell’Unità Sostegno al reddito e titoli sociali chiamando i numeri:
02 884.53399 – 02 884.66443
dal lunedì al venerdì nei seguenti orari: 8:30-16:00
o inviare richiesta tramite il tasto "Scrivi"
[https://servizicrm.comune.milano.it/SostegnoalReddito/Richiestecomplesse](SCRIVI)
SCRIVI

[/documents/20126/473561708/Avviso+Pubblico+Soggiorni+Climatici+2024.pdf/eb10ed65-68ef-a777-767b-5195d394a430?t=1712926774900](Avviso pubblico - soggiorni climatici 2024 (pdf - 1064.875 KB)
)
Avviso pubblico - soggiorni climatici 2024
(pdf
- 1064.875 KB)
[/documents/20126/473561708/DD-2874-2024.pdf/766574a4-4502-bc6f-57bc-94c386b57521?t=1712927069662](Determinazione Dirigenziale n. 2874 del 12 aprile 2024 (pdf - 1169.904 KB)
)
Determinazione Dirigenziale n. 2874 del 12 aprile 2024
(pdf
- 1169.904 KB)
Utilizza i servizi
[https://www.comune.milano.it/servizi-sociali/contributi-per-soggiorni-climatici-per-persone-con-disabilita](Contributi per soggiorni climatici per persone con disabilità)
Modalità di accesso al servizio:
Telefono
