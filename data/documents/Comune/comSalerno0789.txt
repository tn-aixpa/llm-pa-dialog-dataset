Si porta a conoscenza degli utenti interessati alla riscossione dei Contributi per l’acquisto dei libri di testo riferiti all’Anno Scolastico 2022/23, che i relativi mandati di pagamento sono in esecuzione a cura del competente Settore Ragioneria e saranno liquidati come segue:
• Coloro i quali hanno fornito il Codice IBAN riceveranno l’accredito dell’importo spettante direttamente sul proprio Conto Corrente.
• Coloro i quali hanno richiesto il pagamento tramite cassa potranno contattare i seguenti recapiti del Settore Ragioneria al fine di concordare tempi e modalità di riscossione del mandato entro il termine del corrente anno 2023:
Settore Ragioneria
Telefoni: 089 662437 – 662404
Mail: g.lenza@comune.salerno.it; manuela.lia@comune.salerno.it
Il sostegno economico alle famiglie degli studenti per l’acquisto dei libri di testo rappresenta una delle priorità che l’Amministrazione Comunale ha fatto proprie nel campo dell’Istruzione e del Diritto allo Studio.
Per l’anno scolastico 2022/2023, l’erogazione dei benefici ha interessato circa 1.610 famiglie appartenenti alla I e alla II Fascia di reddito previste dalla normativa regionale, per un impegno finanziario complessivo di € 340.257,18.
Si ricorda inoltre che gli interessati alla presentazione delle istanze relative al corrente Anno Scolastico 2023/2024 potranno avanzare istanza al Comune di Salerno a decorrere da Lunedì 16 Ottobre ed entro il termine di Giovedì 30 Novembre 2023. Allo scopo di agevolare la corretta presentazione delle domande, l’apposita modulistica unitamente al presente Comunicato, è a disposizione dell'utente sul sito istituzionale dell’Ente: www.comune.salerno.it nella sezione “Comunicati Stampa” o nella sezione “Amministrazione” sottosezione Settori >Settore Pubblica Istruzione alla pagina “Dotazioni Didattiche/ Assegnazione Cedole librarie Contributi” ovvero  presso il Settore Istruzione e Formazione in via G. Costa n. 2.
Per ogni ulteriore informazione e/o delucidazione, potranno essere contattati i seguenti recapiti telefonici: 089/667309 – 089 667301 - 089 667330.