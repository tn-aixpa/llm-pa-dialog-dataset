Mobility Management

È la gestione delle differenti opzioni di mobilità che sviluppa strategie per migliorare l’efficienza della mobilità delle persone e il trasporto delle merci. La pratica del mobility management si compone di alcuni concetti chiave: la figura del Mobility Manager aziendale, la figura del Mobility Manager di Area e il piano degli spostamenti casa-lavoro (PSCL), ovvero lo strumento di pianificazione utile ai Mobility Manager per la gestione degli spostamenti sistematici casa lavoro dei propri dipendenti.

Mobility Manager Aziendale

La figura del Mobility Manager è una figura cardine per la gestione del cambiamento del paradigma della mobilità, in quanto è in grado di orientare le abitudini d'uso sugli spostamenti in ambito urbano. Questo ruolo ha acquisito un peso determinante all’indomani della pandemia da Covid-19, quando la mobilità di individui, lavoratori e merci ha dovuto subire una serie di pesanti limitazioni.
Con il Decreto Rilancio emanato dal Governo nella primavera 2020 è stata riaffermata l’importanza di questa figura a cui spetta anche il compito di capire come suddividere lo smart working durante la settimana. Previsto dal Decreto-Legge 73/2021, il Mobility Manager è il responsabile della mobilità del personale all'interno di aziende ed enti pubblici, obbligatorio per organizzazioni con più di 100 dipendenti, per singola unità operativa.
Uno dei compiti principali del Mobility Manager è la redazione, annuale, di un Piano degli Spostamenti Casa-Lavoro (PSCL) del personale dipendente.

Mobility Manager di Area

I capoluoghi di Regione,  di Provincia, i comuni ubicati all'interno di una Città metropolitana, oppure con popolazione superiore a 50.000 abitanti sono tenuti alla nomina di un Mobility Manager di Area. Questa figura ha il compito di svolgere attività di raccordo tra i Mobility Manager aziendali al fine di promuovere buone pratiche e modelli collaborativi e ogni altra attività utile al miglioramento della redazione dei PSCL . Inoltre, è compito del Mobility Manager di Area acquisire i dati relativi a origine/destinazione e orari di ingresso e uscita di studenti e dipendenti forniti dai Mobility Manager aziendali, al fine di supportare l’amministrazione comunale nella definizione e implementazione di politiche di mobilità sostenibile e di programmazione dei servizi di trasporto pubblico.
Per il Comune di Milano è stata individuata una figura chiave, all’interno della Direzione Mobilità, di raccordo tra le azioni dell’Amministrazione e le istanze delle realtà aziendali. 
Amat, che supporta il comune nelle attività di mobility management di area, ha predisposto una mappatura di tutte le aziende che hanno consegnato i piani di spostamento casa-lavoro nel 2022.

E' possibile consultare la mappa sulla piattaforma online.

PSCL - Piano degli Spostamenti Casa - Lavoro

Lo strumento principale del Mobility Manager Aziendale è la redazione del piano degli spostamenti casa-lavoro del proprio personale dipendente.
Le aziende con più di 100 dipendenti per singola unità locale, ubicate in comuni con più di 50 mila abitanti o all’interno di una città metropolitana, sono tenute alla redazione di tale piano. Il PSCL deve essere adottato entro il 31 dicembre di ogni anno e consegnato al comune di riferimento entro 15 giorni dalla data di adozione.
Le aziende tenute alla redazione e adozione del PSCL dovranno predisporre, unitamente al piano, la seguente documentazione che troveranno nella sezione “Allegati”:

Nomina Mobility Manager aziendale;
File Excel con indicatori sintetici sulla realtà aziendale;

e caricare tutto sulla piattaforma online.

Informazioni

Per informazioni inviare una e-mail a: 
mobilitymanager@amat-mi.it
mta.mobilitasostenibile@comune.milano.it

Allegati

Modulo Nomina "Mobility Manager" (doc - 482.304 KB)

Modulo Excel "PSCL Indicatori" (xlsx - 12.761 KB)

Faq (pdf - 397.854 KB)

Collegamenti

Piano Generale del Traffico Urbano

Piano Urbano della Mobilità Sostenibile

Programma urbano parcheggi

Statistiche (Portale Open Data-Comune di Milano)

Riferimenti Normativi

Decreto-legge n. 34 del 19 maggio 2020
Decreto Interministeriale n. 179 del 12 maggio 2021
Linee guida per la redazione e l’implementazione dei piani degli spostamenti casa-lavoro (PSCL)
Decreto Interdirettoriale n. 209 del 4 agosto 2021
FAQ D.I 179/2021




