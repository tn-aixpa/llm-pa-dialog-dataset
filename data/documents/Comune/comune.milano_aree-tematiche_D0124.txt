Dissuasori di sosta

L’installazione dei dissuasori di sosta serve a tutelare il diritto d'accesso alla strada da un passo carrabile o quando il transito pedonale risulta difficoltoso a causa della sosta abusiva sul marciapiede. La loro posa è soggetta ad autorizzazione.
I dissuasori attualmente autorizzabili sono:

i paracarri in acciaio inox
i paletti tipo parigine (nel centro storico).

Al fine di aumentare la fruibilità e sicurezza dei passi carrabili regolarmente autorizzati, è possibile presentare istanza anche per:

la tracciatura della segnaletica orizzontale
la posa di uno specchio parabolico qualora ne ricorra l'effettivo presupposto di necessità.

Per richiedere l’autorizzazione

Inviare il modulo, preparare la documentazione richiesta e inviare.
Di seguito il personale tecnico effettuerà un sopralluogo per verificare l'effettiva esigenza e la fattibilità tecnica della posa.
Durata dell'autorizzazione
L’autorizzazione dura sino a quando le strutture vengono mantenute in efficienza oppure sino a quando altre soluzioni non ne eliminino la necessità.

Utilizza i servizi

Posa dei dissuasori di sosta

Modalità di accesso al servizio:

PEC
Sportello




