Percorsi per le competenze trasversali e per l’orientamento
I PCTO - Percorsi per le Competenze Trasversali e l’Orientamento (ex Alternanza Scuola-Lavoro) sono attività rivolte a studentesse e studenti che frequentano l'ultimo triennio delle scuole secondarie di secondo grado (licei, istituti tecnici, istituti professionali).
Fino al 2018, i PCTO erano per lo più tirocini curricolari; dall'anno successivo è emersa, invece, la rilevanza delle loro finalità orientative e, soprattutto, l’utilità di far acquisire ai giovani competenze trasversali spendibili nel mercato del lavoro. Pertanto, in coerenza con questa visione, le attività dei PCTO si sostanziano attualmente in:
attività in cui i ragazzi vengono ospitati in contesti lavorativi reali (attività paragonabili ai tirocini)
altre tipologie di attività, quali visite guidate, project work o altre attività da svolgere in classe
Le scuole possono richiedere al Comune di Milano l'attivazione di un PCTO, scegliendo una delle due modalità sopra indicate, oppure richiedere il coinvolgimento del Comune in attività di PCTO che le scuole svolgono autonomamente (ad esempio: mettendo a disposizione una struttura, oppure patrocinando un’iniziativa).

)
Attività che si svolgono nel contesto lavorativo (tirocini)
Assimilabili ai tirocini, si tratta di PCTO in cui il Comune di Milano è coinvolto inattività di:
progettazione
realizzazione
gestione di un progetto formativo della studentessa/dello studente, a cui viene assegnato un tutor indicato dall'amministrazione.

Attività non assimilabili ai tirocini
Per le attività che non sono assimilabili ai tirocini
(ad esempio: visite guidate, attività svolte in classe su materiale del Comune) e per le quali il Comune di Milano è coinvolto solo come supporto del progetto formativo, spetta ad ogni singola area del Comune gestire il rapporto con la scuola definendo le reciproche responsabilità.
La gestione delle attività resta, invece, in capo alla scuola e agli enti che eventualmente collaborano con essa.
Utilizza i servizi
[https://www.comune.milano.it/scuola/attiva-un-pcto-ex-alternanza-scuola-lavoro](Attiva un PCTO (ex Alternanza scuola-lavoro))

Approfondimento
Legge 30 dicembre 2018, n. 145
, “Bilancio di previsione dello Stato per l'anno finanziario 2019 e bilancio pluriennale per il triennio 2019-2021” (Legge di Bilancio per il 2019), articolo 1, commi 784 e seguenti.
Decreto 3 novembre 2017, n. 195
, “Regolamento recante la Carta dei diritti e dei doveri degli studenti in alternanza scuola lavoro e le modalità di applicazione della normativa per la tutela della salute e della sicurezza nei luoghi di lavoro agli studenti in regime di alternanza scuola lavoro”.
Decreto legislativo 13 aprile 2017, n. 62
, “Norme in materia di valutazione e certificazione delle competenze nel primo ciclo ed esami di Stato, a norma dell'articolo 1, commi 180 e 181, lettera i), della legge 13 luglio 2015, n. 107”.
Decreto legislativo 25 novembre 2016, n. 219
, “Attuazione della delega di cui all'articolo 10 della legge 7 agosto 2015, n. 124, per il riordino delle funzioni e del finanziamento delle camere di commercio, industria, artigianato e agricoltura”
Legge 13 luglio 2015, n. 107
, “Riforma del sistema nazionale di istruzione e formazione e delega per il riordino delle disposizioni legislative vigenti”
Decreto legge 12 settembre 2013, n. 104
, “Misure urgenti in materia di istruzione, università e ricerca”, convertito con modificazioni dalla legge 8 novembre 2013, n. 128.
Decreto legislativo 15 aprile 2005, n. 77
, “Definizione delle norme generali relative all’alternanza scuola lavoro, a norma dell’articolo 4 della legge 28 marzo 2003, n. 53”.
Linee guida di riferimento:
