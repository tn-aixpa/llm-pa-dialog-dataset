Cittadinanza italiana

Cittadinanza italiana per matrimonio, residenza o adozione

Le richieste di cittadinanza per matrimonio, residenza o adozione si presentano al Ministero dell'Interno
Di seguito alcune precisazioni.

Cittadinanza per matrimonio con una cittadina o cittadino italiano
In caso di matrimonio con una cittadina o cittadino italiano può presentare la richiesta il coniuge straniero o apolide che dopo il matrimonio risieda:

legalmente in Italia da almeno 2 anni
	oppure
all'estero da almeno 3 anni se, al momento della concessione della cittadinanza italiana, non vi sono divorzio o separazione dei coniugi.

Al momento della concessione della cittadinanza italiana non devono essere intervenuti divorzio o separazione dei coniugi.

Cittadinanza per residenza
Per residenza può presentare la richiesta:

la cittadina o il cittadino dell'Unione europea, dopo quattro anni di residenza in Italia
la cittadina o il cittadino extracomunitario, dopo dieci anni di residenza in Italia
la cittadina o il cittadino straniero, il cui genitore, o ascendente in linea retta di secondo grado, è cittadino italiano per nascita o è nato nel territorio della Repubblica e vi risiede legalmente da almeno tre anni
una persona apolide, dopo cinque anni di residenza in Italia.

Cittadinanza per adozione
La cittadinanza per adozione viene riconosciuta a una persona:

straniera maggiorenne adottata da una cittadina o cittadino italiano
che abbia trascorso almeno cinque anni come residente dopo l'adozione.

Per maggiori informazioni consulta il sito della Prefettura

Cittadinanza italiana per origine (jure sanguinis)

Può essere riconosciuto cittadino italiano chi discende da avi che non hanno mai perso la cittadinanza italiana.
Per formulare la richiesta consulta la sezione Utilizza i servizi.

Cittadinanza italiana per neo diciottenni

Al compimento del diciottesimo il Comune spedisce l'invito a presentarsi presso l'ufficio cittadinanze per chiedere la cittadinanza.
Chi diventa maggiorenne può chiedere la cittadinanza se:

è nato/a in Italia
risiede a Milano ed è sempre stato residente in Italia dalla nascita senza interruzioni 
possiede un documento d’identità in corso di validità
è titolare di permesso o carta di soggiorno (autonomo, per ultra 14enni)
ha compiuto 18 anni ma non ancora 19 anni.

Altri casi

Può chiedere la cittadinanza italiana anche chi:

ha cittadinanza straniera ma ottiene il riconoscimento da una  persona italiana 
ha perso la cittadinanza italiana e intende riacquistarla.

Iter per l'ottenimento della cittadinanza

L'iter per l'ottenimento della cittadinanza prevede:

richiesta in base alla propria situazione
notifica dei decreti di concessione - i decreti emessi dal Prefetto o dal Presidente della Repubblica vengono consegnati dal Comune di Milano presso l’indirizzo di residenza
giuramento di fedeltà presso il Comune di residenza.

Consulta la sezione Utilizza i servizi.

Utilizza i servizi

Cittadinanza italiana - giuramento di fedeltà

Cittadinanza italiana per neo diciottenni

Modalità di accesso al servizio:

Online

Cittadinanza italiana per origine (jure sanguinis)

Modalità di accesso al servizio:

Telefono

Riferimenti normativi

Legge 91/1992




