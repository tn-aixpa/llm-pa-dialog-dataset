Gestione degli alberi
Il patrimonio arboreo del Comune di Milano è costituito da oltre 240 mila alberi.
Il 60 per cento degli alberi è distribuito in parchi e giardini, il 29 per centro in filari alberati e il rimanente 11 per cento nelle scuole o nelle aree verdi di pertinenza degli edifici comunali.
Le specie botaniche più diffuse sul territorio comunale sono:
aceri (Acer);
platani (Platanus)
tigli (Tilia), che costituiscono nel totale quasi la metà del patrimonio arboreo (47%).

Alcune criticità per le alberature a Milano
Gli alberi a Milano devono convivere con una serie di costrizioni che spesso ne compromettono la crescita in particolare:
scarsa attenzione nell'evitare danneggiamenti alle radici
spazi limitati di crescita da condividere con l’uomo
siti di crescita "difficili",  spesso  sollecitati da interventi nel sottosuolo
viabilità stradale e cantieri.
Anche la piovosità è influenzata da annate e stagioni molto piovose e altre decisamente siccitose. La tendenza è verso una stagione arida agli effetti pedologici, quindi con ridotto accumulo di humus.
Il clima influenza fortemente la crescita e l'attecchimento degli alberi, nonché lo sviluppo di particolari patologie. Importanti sono le frequenze e la distribuzione delle piovosità.
Soprattutto nel territorio urbanizzato gli alberi devono convivere con gli impianti tecnologici presenti nel sottosuolo: un fattore importante sia in fase di progettazione per l'inserimento di nuove alberature che in fase di manutenzione o di interventi riguardanti gli stessi impianti tecnologici.

Manutenzione e cura
Le attività di manutenzione e cura degli alberi consistono in:
potatura
rimonda (potatura che elimina i rami secchi o eccedenti degli alberi)
spollonatura (asportazione di polloni, germoglio che si sviluppa dal rizoma o dal tronco di una pianta, per evitarne l’impoverimento vegetativo)
monitoraggio
abbattimento
ripiantumazione.
Queste attività vengono eseguite in coordinamento con:
Polizia Locale per intervenire sulle alberature stradali
Atm per coordinare tutti gli interventi che hanno interferenze con le linee tranviarie o filobus
lavori stradali che impattano i siti di crescita degli alberi.
Per quanto concerne la potatura, oggi gli interventi sugli alberi sono cambiati. In particolare i cicli di potatura, dove necessari, devono tener conto di:
genere e specie
monitoraggi e dell’archivio dei sinistri
sito di radicazione: filari stradali, parchi, scuole, vicinanza a edifici, illuminazione pubblica, impianti semaforici e linee elettrificate.
Riguardo alla sostituzione delle alberature presenti (quindi all'abbattimento e ripiantumazione) le principali cause che determinano tale intervento interessano piante non secche o non vegete (66 %) o piante che presentano gravissimi difetti morfologici e strutturali (20%). Ulteriori cause sono le avverse condizioni meteorologiche, malattie, atti vandalici, danneggiamenti causati da incidenti stradali, alberi radicati in aree di cantiere e problemi chimici del terreno.
Argomenti:
[https://www.comune.milano.it/elenco-argomenti/dettaglio-argomenti?restrictCategoryId=36729&fromPage=elencoArgomenti](Verde e parchi)
