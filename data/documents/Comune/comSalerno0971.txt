Il Comune di Salerno ha avviato la fase sperimentale di 30 giorni delle nuove telecamere Ztl sul corso cittadino. Il  Ministero delle infrastrutture e della mobilità sostenibile con Decreto Dirigenziale prot. n. 547 del 21/12/2021, ha infatti autorizzato l'amministrazione all’installazione ed all’esercizio di ulteriori tre impianti per la rilevazione degli accessi di veicoli nella zona a traffico limitato del centro storico.
Nello specifico, le telecamere sono state posizionate in corrispondenza di via Raffaele Conforti direzione Nord all’intersezione con Corso Garibaldi, in Corso Garibaldi direzione Ovest all’intersezione con via Raffaele Conforti e in Corso Vittorio Emanuele direzione Ovest all’intersezione con via dei Principati.
Il decreto ministeriale prevede: l’utilizzo di adeguata segnaletica e pre segnaletica (regolarmente apposta e ben visibile); una fase di pre esercizio della durata di trenta giorni da realizzare sotto il controllo della Polizia Municipale presente già da oggi sul perimetro della nuova Ztl; informativa alla cittadinanza tramite testate giornalistiche e televisive.
Al termine della fase sperimentale si procederà all'invio delle sanzioni ai trasgressori.
[https://www.comune.salerno.it/sites/default/files/2023-04/Xerox%20Scan_14042023103939.pdf](Dispositivo di traffico)
[https://www.comune.salerno.it/sites/default/files/2023-04/Xerox%20Scan_19042023092907.pdf](Sensi di marcia)