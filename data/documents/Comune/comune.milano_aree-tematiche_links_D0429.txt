Milano Green Week 2023
Cosa raccontano i numeri?
Sei giorni, 350 eventi, 30.000 persone coinvolte. La Milano Green Week 2023 è stata un successo!
Oltre 100 sono stati i workshop di tutti i tipi: dai più creativi per imparare ricette antispreco o tecniche di riuso creativo, ai tavoli tecnici dedicati al verde, alla biodiversità, alla sostenibilità ambientale, alla cura degli alberi. Molti di questi hanno affrontato il tema del cambiamento climatico con consapevolezza e proposte concrete.
I 50 eventi dedicati ai più piccoli hanno dimostrato l’importanza di educare alla cura dell’ambiente attraverso leggerezza e curiosità. Durante tutta la settimana, i bambini hanno partecipato a laboratori, giochi e letture animate in mezzo alla natura della città.
Più di 30 proposte di attività avevano invece la missione di diffondere la cura del bene comune con azioni dimostrative come la pulizia di fiumi, parchi e quartieri, la manutenzione e progettazione di parchi, nuove aree verdi e le prossime piantumazioni.
Tra gli altri eventi del programma anche numerose mostre, visite guidate, iniziative dedicate allo sport, all'orticoltura e laboratori di giardinaggio.
L’Assessora all’Ambiente e Verde Elena Grandi ha ringraziato così i 140 organizzatori che, coordinati dall’Assessorato, hanno realizzato le iniziative dal basso:
"Quest’anno La Green Week è stata davvero ricca di contenuti, bella e molto partecipata.
Grazie ai cittadini, alle associazioni, ai comitati, alle università, biblioteche, musei, enti e società che hanno l’hanno resa possibile.
Un grazie speciale va anche a tutti i partecipanti e ai relatori dei tanti convegni, che hanno dimostrato grandi competenze e  un interesse autentico per argomenti fondamentali per il futuro della nostra città: dal cambiamento climatico agli eventi meteorologici estremi, dal verde al paesaggio, dall'acqua al suolo, agli alberi, alla biodiversità.
Quello che la Green Week ci ha lasciato è un grande patrimonio di idee e di progetti a molti dei quali abbiamo già iniziato a lavorare.
Questo è il vero senso della nostra Green Week.
[https://milanogreenweek.eu/](MilanoGreenWeek)

No Parking Day
Se esistessero meno parcheggi?
In cosa può trasformarsi un rettangolo di asfalto?
E se qui ci fosse un orto, un posto per leggere, uno spazio per incontrarsi?
Sono queste le domande che hanno ispirato il No Parking Day che si è tenuto a Milano lo scorso 24 settembre.
Nove vie della città sono state sgomberate dai veicoli e chiuse al traffico per permettere laboratori, giochi, musica, spettacoli e tanti altri momenti di educazione o intrattenimento.
Una giornata per ripensare e riprogettare la città, a misura di persone.

La scorsa edizione: Milano Green Week 2022
Parte del
[https://www.comune.milano.it/aree-tematiche/ambiente/campagne-e-iniziative/forum-ambiente](Forum Ambiente)
,
la green week 2022 è stata un ricco palinsesto di 300 eventi
con eventi gratuiti da vivere in tutta la città tra aperture straordinarie, incontri, talk, mostre, presentazioni, visite guidate, escursioni, laboratori, giochi,
alla scoperta del lato più verde di Milano
.
Milano Green Week sui social
Per scoprire tutte le attività "green" di Milano, non perderti gli aggiornamenti sulle pagine

e
[http://www.instagram.com/milano_greenweek/?igshid=YmMyMTA2M2Y%3D](Instagram)
di Milano Green Week.
Guarda le foto dell'evento nella gallery e sui profili!
Gallery
[/documents/20126/460520713/GreenWeek2022-1.jpg/4b299270-b7b8-50a4-fe37-0f69a8255ebe?t=1669202806019](

)
[/documents/20126/460520713/GreenWeek2022-2.jpg/e12e618e-5249-65e4-ecbe-f78c07d8daaf?t=1669202774876](

)
[/documents/20126/460520713/GreenWeek2022-3.jpg/6216b5e8-9a34-810e-b1f9-41fbf275a650?t=1669202739851](

)
[/documents/20126/460520713/GreenWeek2022-4.jpg/0eff1e94-fde7-11d7-8454-f89ee19de1f4?t=1669202711638](

)
[/documents/20126/460520713/GreenWeek2022-5.jpg/39e7efa5-af61-6522-623c-8497b31cc1a4?t=1669202677626](

)
Argomenti:
[https://www.comune.milano.it/elenco-argomenti/dettaglio-argomenti?restrictCategoryId=36729&fromPage=elencoArgomenti](Verde e parchi)
[https://www.comune.milano.it/elenco-argomenti/dettaglio-argomenti?restrictCategoryId=36725&fromPage=elencoArgomenti](Sport e tempo libero)
