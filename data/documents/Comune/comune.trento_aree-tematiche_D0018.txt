Sci discesa, snowboard, sci di fondo, ciaspole, sci alpinismo
Sci discesa
Una Ski Area con 70 ettari di superficie sciabile, 20 chilometri di piste molto ampie ed un sistema di innevamento programmato integrale sono quello che serve per regalarvi il piacere di una vacanza sulla neve: campi scuola per i principianti, tracciati tecnici per gli amanti dello stile e della serpentina, la “Gran Pista” per chi non vuol perdersi nemmeno un centimetro di montagna. il tutto godendo dell'incantevole panorama delle Dolomiti di Brenta.
[http://www.skirama.it/skiarea/monte-bondone/](Ski area Monte Bondone)
Snowboard
Lo snowpark del Monte Bondone con il suo superpipe e i suoi passaggi “attrezzati” è pronto a sfidare la fantasia, l'abilità e il coraggio degli snowboarder a pochissimi chilometri da Trento. Il parco dei divertimenti degli appassionati della tavola da neve è comodamente raggiungibile con i mezzi pubblici e lo skibus.
Sci di fondo
Non ha importanza se si corre o se ci si muove lentamente sugli sci. Il fondo è un piacere unico. Il Centro Fondo Viote offre 35 chilometri di piste per tecnica libera e classica tracciate lungo la soleggiata conca delle Viote a 1.565 metri. Dotato anche di un impianto per l`innevamento programmato, il Centro offre possibilità di parcheggio, scuola di sci fondo, noleggio, spogliatoi con bagni e docce, locale sciolinatura ed è punto di partenza per le escursioni con le racchette da neve o gli sci d`alpinismo. Numerosi tracciati anche per gli appassionati del nordic walking. Per i più piccini un kindergarten con giochi ed un campo riservato alle discese con lo slittino.
email:
[/”mailto:ufficiorapportiutenti@asis.trento.it”](ufficiorapportiutenti@asis.trento.it)
Ciaspole
L'unico rumore che ci accompagna è quello della neve polverosa sotto i piedi. Durante le escursioni con le ciaspole o racchette da neve, si vive in maniera particolare il fantastico ambiente del Monte Bondone. In solitudine o accompagnati dalle guide alpine, si va alla ricerca delle tracce lasciate dagli animali sulla neve, o di un angolo da dove godere una stupenda vista delle Dolomiti di Brenta.
Sci alpinismo
E' il modo più intimo per essere a contatto con la natura, per raggiungere gli incantevoli orizzonti dell'alta montagna e poi assaporare, nella discesa, il profumo dell'aria cristallina e della neve fresca sollevata dagli sci. Sul Monte Bondone si trovano itinerari di varia difficoltà, adatti ad escursionisti esperti ma anche a principianti.
(Foto di: M. Menestrina)