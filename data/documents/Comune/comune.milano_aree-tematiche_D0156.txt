Assunzioni e mobilità: lavorare in Comune

Il Comune di Milano assume personale a tempo indeterminato e determinato tramite differenti modalità, fra cui concorsi, selezioni pubbliche, applicazione della riserva, tirocini, selezione dal Centro per l'Impiego di Milano.
Consulta, a seguire, la descrizione di tutte le modalità.

Assunzione dei lavoratori con disabilità

L'inserimento al lavoro di persone con disabilità residenti a Milano avviene su segnalazione dello Sportello Informativo del Centro di Mediazione al Lavoro - CELAV, in base alla convenzione tra Città Metropolitana e Comune di Milano, secondo tre modalità:

tirocinio finalizzato all'assunzione con possibilità di borsa lavoro per i candidati selezionati tra quelli in carico ai Servizi Sociali (CELAV) del Comune di Milano
applicazione della riserva prevista nelle procedure selettive ex Legge 68/99
avviamento numerico dai Centri per l’Impiego, per qualifiche e profili per cui è richiesto il solo requisito della scuola dell’obbligo.

Ai candidati è richiesta l'iscrizione nelle liste del Collocamento Obbligatorio.

Bandi di reclutamento a tempo determinato per le Civiche Scuole Paritarie

Il Comune di Milano indice periodicamente bandi di reclutamento a tempo determinato per le esigenze delle Civiche Scuole Paritarie, finalizzati alla:

formazione di graduatorie di docenti abilitati
formazione di graduatorie di docenti laureati
formazione di graduatorie di istruttori
formazione di graduatorie di personale diplomato abilitato e non abilitato
formazione di graduatorie di docenti abilitati e/o laureati.

Concorsi, selezioni e graduatorie

L'acceso al pubblico impiego avviene, in conformità all'art. 97 della Costituzione, tramite concorso pubblico, salvo i casi stabiliti dalla legge.
I requisiti per partecipare alle procedure selettive indette dal Comune di Milano sono espressamente indicati nel Bando di selezione dedicato (tenuto conto di quanto stabilito dal D.P.R. 487/1994 e dal Regolamento degli Uffici e dei servizi nella parte recante la "Disciplina dell’accesso agli impieghi, delle selezioni pubbliche e delle altre procedure selettive").
Alle procedure di concorso si partecipa esclusivamente previa registrazione al Portale unico del reclutamento. Anche la domanda di partecipazione dovrà essere presentata tramite Portale.
Sul Portale, nella pagina della selezione, vengono pubblicate  tutte le comunicazioni relative alla selezione nonché il calendario e l'esito delle prove.
Fermi gli obblighi di pubblicazione all'Albo Pretorio online, nella sezione Amministrazione trasparente del Comune di Milano vengono pubblicati il bando, i criteri di  valutazione della Commissione, le  tracce delle prove e le graduatorie  finali aggiornate con l'eventuale scorrimento degli idonei non vincitori.
Le graduatorie restano valide ed utilizzabili per il periodo stabilito dalla legge.

Mobilità dei dipendenti pubblici verso il Comune di Milano

I dipendenti della Pubblica Amministrazione con più di 5 anni di anzianità di servizio possono chiedere un trasferimento dal proprio Ente di appartenenza al Comune di Milano, partecipando ad avvisi di mobilità.
Queste le tipologie di assegnazione temporanea previste dalla normativa attuale:

comando
distacco
tutela della genitorialità (art. 42-bis D.Lgs. n. 151/01)
ricongiungimento di coniuge convivente del personale delle Forze Armate e delle Forze di Polizia trasferito d’autorità presso altra sede (Art. 17 della legge 266/1999).

Tirocini

Il tirocinio formativo e di orientamento è un periodo di formazione che consente di svolgere attività di studio e di ricerca in vari ambiti di competenza, confrontandosi con specifiche problematiche che il Comune affronta nel suo ruolo istituzionale.
Neolaureati e studenti universitari (oppure iscritti presso istituzioni scolastiche statali e non statali che rilascino titoli di studio con valore legale) possono svolgere stage o tirocini (curriculari e extra-curriculari) anche presso il Comune di Milano, per un periodo di tempo compreso fra 1 e 6 mesi.

Utilizza i servizi

Assunzione di personale con disabilità

Modalità di accesso al servizio:

Sportello
Telefono

Concorsi, selezioni, graduatorie

Modalità di accesso al servizio:

Online

Mobilità dei dipendenti pubblici verso il Comune di Milano

Modalità di accesso al servizio:

Online

Tirocini

Modalità di accesso al servizio:

Mail

Protocollo Direzione Organizzazione e Risorse Umane

Modalità di accesso al servizio:

Mail
Sportello
Telefono

Approfondimento

Incontro domanda-offerta di lavoro




