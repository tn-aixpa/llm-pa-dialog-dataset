È stata firmata lunedì 20 maggio dal Sindaco di Salerno Vincenzo Napoli l'ordinanza che impone ad ogni esercizio commerciale che vende alcolici di esibire all'ingresso avvisi e cartelli relativi al divieto di somministrazione di queste bevande ai minorenni. Si conclude così, con un atto istituzionale, l'iter di sensibilizzazione seguito dalla Commissione Ambiente e Cultura che ha promosso l'iniziativa.
Il divieto di vendita di bevande alcoliche ai minorenni sarà ricordato da appositi avvisi e cartelli che dovranno essere affissi in tutti i luoghi in cui ne è possibile l'acquisto, dai distributori automatici, ai bar, ai supermercati.
Vendere bevande alcoliche ai minorenni è un reato punito dalla legge.
[https://www.comune.salerno.it/sites/default/files/2024-05/alcolici.pdf](Ordinanza)