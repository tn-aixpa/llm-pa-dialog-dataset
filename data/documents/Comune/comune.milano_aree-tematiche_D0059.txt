Aree per cani

Spazi verdi pubblici protetti e riservati al miglior amico dell’uomo.
All’interno di queste aree, realizzate nei parchi e nei giardini pubblici di Milano, i cani possono muoversi e correre liberamente. A sorvegliare le aree ci sono le Guardie Ecologiche incaricate anche di informare, richiamare ed eventualmente sanzionare i proprietari dei cani che non rispettano il Regolamento d’uso degli spazi verdi e il Regolamento per il benessere e la tutela degli animali.
La richiesta di realizzazione di un'area per cani può essere effettuata dal singolo o da più cittadini tramite la presentazione di una domanda con raccolta di firme da sottoporre al Consiglio di Zona di competenza.
Guarda l'elenco delle aree cani [ELENCO AREE CANI].

Norme di comportamento

L’art. 18 del Regolamento per la tutela e il benessere degli animali definisce alcune regole per l’uso corretto e sicuro delle aree per i cani, qui riportate con alcuni suggerimenti per rispettarle:

i cani devono essere costantemente e attentamente controllati
allontanarsi tempestivamente dall’area con il cane in tutti i casi in cui non si riesce a garantirne il comportamento corretto:
	- bisogna essere pronti a rimettergli il guinzaglio e uscire dall’area, per evitare rischi di zuffe o aggressioni alle persone presenti
quando si utilizza un’area per i cani:
	- ricordarsi che lo spazio dell’area è a disposizione di tutti
	- prima di entrare con un cane di grossa taglia o appartenente alle razze per cui è obbligatorio il patentino "cane speciale" o comunque con un cane poco predisposto alla socialità, è bene verificare quali cani sono già presenti nell’area e valutare eventuali rischi
	- evitare di “monopolizzare” a lungo l’area per i cani quando vi si porta un cane poco predisposto alla socialità o la cui presenza possa inibire l’accesso di altri cani
	- se si portano giochi per il cane usarli con molta cautela, assicurandosi che non diventino un’occasione per scatenare competizioni e zuffe
	- bisogna sempre avere con sé il guinzaglio e assicurarvi rapidamente il cane, in caso di necessità
	- cani malati o in calore non devono essere portati nelle aree per i cani
bisogna sempre raccogliere le feci dei cani
	- lasciarle a terra non è solo sgradevole, ma è anche antigienico e può favorire la diffusione di parassiti
nelle aree per i cani è vietato fumare
le persone che portano il cane nell’area per i cani devono essere in grado di controllarli e trattenerli, qualora dovessero tentare di aggredire altri cani oppure le persone presenti. Per questo, bisogna valutare bene le proprie forze e i cani non devono mai essere affidati ai bambini.

Allegati

Ordinanza Sanità Regione Lombardia Decreto 20962_06_11_2002 (pdf - 12.288 KB)

Riferimenti normativi

Regolamento d’uso degli spazi verdi
Regolamento per il benessere e la tutela degli animali

Argomenti:

Animali

Verde e parchi




