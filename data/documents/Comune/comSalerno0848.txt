Il Comune di Salerno - Assessorato Politiche Sociali mette a disposizione, anche per il periodo estivo, il Servizio di Pronto Intervento Sociale Prins rivolto alle fasce più deboli della cittadinanza, maggiormente esposte a rischi di salute per le alte temperature.
Grazie alla collaborazione con le realtà del terzo settore che costituiscono il partenariato del Prins è stato possibile attivare in emergenza una serie di supporti per persone in stato di estrema fragilità.
In particolare, un’attenzione specifica sarà garantita a: anziani soli, malati cronici, neonati e bambini molto piccoli, donne in gravidanza e persone senza fissa dimora.
I singoli cittadini possono segnalare eventuali situazioni di disagio al numero verde dedicato 800233330 attivo tutti i giorni 24h/24h.
Per ogni altra necessità è altresì attivo il numero della Direzione Politiche Sociali 089 666112 dal lunedì al venerdì dalle 9 alle 14 e il martedì e giovedì dalle 15 alle 17.
ALTRI NUMERI UTILI
In caso di emergenza contattare:
⁃ numero unico 112
⁃ pronto intervento 118
⁃ guardia medica - continuità assistenziale di via Vernieri 089 5647306 o di via Raffaele Guariglia 089 339574
VADEMECUM CONTRO IL CALDO
10 piccole regole per difendersi dal caldo:
1) Arieggiare l’abitazione o il luogo di lavoro nelle ore fresche e tenere finestre chiuse e persiane abbassate nelle ore più calde
2) Se si utilizza l’aria condizionata, programmarla ad una temperatura tra i 24 e i 26 gradi.
3) Se si utilizza un ventilatore, evitare che il flusso dell’aria sia orientato direttamente sulle persone
4) Fare bagni o docce con acqua tiepida. All’occorrenza bagnarsi viso e braccia con acqua fresca o apporre un panno bagnato sulla nuca
5) Bere molto evitando bibite gassate o alcolici e alimentarsi in maniera corretta con cibi leggeri e poco conditi
6) Evitare di uscire di casa nelle ore più calde (evitate assolutamente la fascia oraria fra le 11.00 e le 18.00), vestirsi con capi leggeri preferibilmente di fibre naturali e di colore chiaro.
7) Evitare di esporsi al sole e, fuori casa, proteggersi il capo, la pelle e gli occhi.
8) Evitare di praticare all’aperto attività fisica intensa o lavori pesanti nelle ore più calde della giornata
9) Conservare correttamente i farmaci e consultare il proprio medico per consigli o per adeguare la terapia in caso di problemi cardiovascolari, ipertensivi, neurologici, respiratori, di diabete etc
10) È consigliato bagnarsi subito la testa con acqua fresca e chiamare aiuto, in caso di mal di testa, debolezza, calo di pressione o sensazione di svenimento.