Osservatorio Edilizio Cittadino

L'Osservatorio Edilizio Cittadino, istituito ai sensi dell'art. 4 del Regolamento Edilizio, ha il compito di affiancare l’Amministrazione Comunale nelle attività di aggiornamento e di interpretazione dello stesso regolamento, nonché di proporre soluzioni innovative, anche di ordine organizzativo e procedurale. 
Nominato dalla Giunta Comunale per un periodo di tre anni, è composto da un Dirigente delle Unità Organizzative competenti in materia edilizia e urbanistica e da esperti nelle seguenti materie:

legislazione edilizia ed urbanistica;
progettazione architettonica;
sostenibilità ambientale;
tecnica e tecnologia delle costruzioni;
tutela del paesaggio;
disabilità.

Detti esperti - con competenze anche per più di una delle suddette materie - sono scelti all'interno di terne di nominativi segnalati dai singoli Ordini e Collegi professionali. 
L'Osservatorio, entro il 30 giugno di ogni anno, presenta alla Giunta, ai Consigli di Zona ed all’Assessore competente un rapporto sui problemi emersi nell'applicazione del Regolamento Edilizio, presentando eventualmente proposte di modifica e integrazione.
I dirigenti degli uffici urbanistici ed edilizi dell’Amministrazione Comunale, la Commissione per il Paesaggio, i Consigli di Zona, gli Ordini, i Collegi e le Associazioni di Categoria possono segnalare all'indirizzo email SUE.osservatorioedilizio@comune.milano.it i problemi giuridici, procedurali e tecnici di carattere generale inerenti l’applicazione del suddetto regolamento.
Con Deliberazione di Giunta Comunale del 1 aprile 2022 sono stati nominati i seguenti componenti (di cui 4 donne):

Arch. Marco Porta, Direttore della Direzione Specialistica Attuazione PGT e SUE
Avv. Angelo Leone, ordine degli avvocati
Arch. Clara Maria Rognoni, ordine degli architetti 
Ing. Carlotta Penati, ordine degli ingegneri
Geom. Rossella Merli Tosi, collegio geometri
Dott. Giorgio Carlo Sensalari, ordine dei geologi
Dott.ssa Annalisa Tataranni, ordine dei periti industriali

Argomenti:

Edilizia e territorio




