Il Consiglio comunale di Trento, con
[https://www.comune.trento.it/Comune/Atti-e-albo-pretorio/Deliberazioni/Deliberazioni-di-Consiglio/Delibera-148-del-2020-Consiglio-Comunale](deliberazione n. 148)
del 9 dicembre 2020, ha aderito al nuovo “
[https://eu-mayors.ec.europa.eu/en/home](Patto dei sindaci per il clima e l'energia)
”  (Covenant of Mayors for Climate & Energy).
Il 29 gennaio 2008, in occasione della Settimana europea dell'energia sostenibile, la Commissione europea aveva lanciato il Patto dei sindaci “Covenant of Mayors” con lo scopo di coinvolgere le comunità locali ad impegnarsi in iniziative per ridurre le proprie emissioni di CO2 di almeno il 20% entro il 2020. Successivamente, il 19 marzo 2014 la Commissione europea ha lanciato, nel contesto della strategia di adattamento dell’UE, l’iniziativa “Mayors Adapt” per coinvolgere le città nello sviluppo di azioni sull'adattamento ai cambiamenti climatici.
Il 15 ottobre 2015, in occasione della cerimonia congiunta del Covenant of Mayors e Mayors Adapt, è stato lanciato ufficialmente il nuovo
Patto dei sindaci per il clima e l’energia
“Covenant of Mayors for Climate & Energy”, nato dall’unione del Covenant of Mayors e Mayors Adapt.
Tale iniziativa ha come quadro di riferimento il nuovo contesto della politica europea: il Pacchetto 2030 su clima ed energia, la Strategia di adattamento dell’UE adottata dagli Stati membri dell’UE e la strategia dell’Unione dell’energia.
Gli impegni fissati dal Patto dei sindaci per il clima e l’energia prevedono un
obiettivo di riduzione delle emissioni di CO2 di
almeno il 40% entro il 2030
, in particolare mediante una migliore efficienza energetica e un maggiore impiego di fonti di energia rinnovabili e l’integrazione delle
politiche di adattamento agli impatti dei cambiamenti climatici
.
Per tradurre questi impegni politici in azioni e misure concrete, il Comune di Trento quale firmatario del Patto, si è impegnato formalmente ad adempiere al seguente processo graduale:
preparare un Inventario di base delle emissioni e una Valutazione dei rischi e delle vulnerabilità indotti dal cambiamento climatico
presentare un
Piano d’azione per l’energia sostenibile ed il clima (Paesc) integrando gli aspetti di mitigazione e adattamento nelle pertinenti politiche, strategie e piani entro due anni dall’adesione del Consiglio comunale
presentare rapporti di monitoraggio almeno ogni due anni dall'adozione del Piano d’azione per l’energia sostenibile e il clima per la valutazione, il monitoraggio e la verifica.
A tal fine il Comune di Trento ha aderito al
[https://www.european-energy-award.org/eu-project-come-easy](progetto europeo CoME-EASY)
, che fa parte del programma europeo Horizon2020, e ha lo scopo di supportare i Comuni nel processo di raggiungimento degli obiettivi del nuovo Patto dei sindaci per l'energia e il clima al 2030.
Il Consiglio comunale ha approvato il
[/Aree-tematiche/Ambiente-e-territorio/Energia-sostenibile/Patto-dei-sindaci-per-il-clima-e-l-energia/Paesc2](Piano d'azione per l'energia sostenibile e il Clima (Paesc))
del Comune di Trento nella seduta del 15 novembre 2022, con
[/Comune/Atti-e-albo-pretorio/Deliberazioni/Deliberazioni-di-Consiglio/Delibera-138-del-2022-Consiglio-Comunale](deliberazione n. 138)
.