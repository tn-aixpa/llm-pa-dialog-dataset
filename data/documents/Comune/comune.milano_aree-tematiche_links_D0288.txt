Denuncia di morte: come funziona
La denuncia di morte deve essere presentata entro 24 ore al Comune in cui è avvenuto il decesso.
Per decessi avvenuti in ospedale
Rivolgersi alla Direzione Sanitaria che fornirà la documentazione necessaria per effettuare la denuncia di morte.
Per decessi avvenuti in abitazione
Chiamare il medico curante che constaterà il decesso e compilerà tutta la documentazione necessaria per effettuare la denuncia di morte e delle sue cause (scheda ISTAT). In mancanza del medico curante si dovrà contattare il servizio di guardia medica.
Successivamente alla denuncia di morte, il Comune invierà al domicilio il medico necroscopo per l’accertamento del decesso. È opportuno mettere a disposizione dei medici tutta la documentazione sanitaria relativa al periodo precedente il decesso, oltre a un documento di identità e al codice fiscale della persona defunta.

Informazioni
Per informazioni
tel. 02 884 62160 / 02 884 62167
Utilizza i servizi
[https://www.comune.milano.it/servizi/presentare-la-denuncia-di-morte](Presenta la denuncia di morte)
Modalità di accesso al servizio:
Sportello
