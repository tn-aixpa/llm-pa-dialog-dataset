Consigli contro i ladri di biciclette
Ecco alcuni consigli per ridurre i furti:
chiudere sempre la bici con il lucchetto!
parcheggiare la bici in un luogo ben visibile e insieme ad altre biciclette
se possibile, non parcheggiare la bici tutti i giorni nello stesso posto
cercare di far aderire il più possibile il lucchetto alla bici e al supporto del portabiciclette. In questo modo, si riduce lo spazio che può essere utilizzato per fare leva sul lucchetto e romperlo
assicurarsi che il lucchetto non tocchi terra (altrimenti sarebbe più facile romperlo)
se possibile, bloccare entrambe le ruote e il telaio della bici, oppure solo la ruota anteriore e il telaio, in particolare se le ruote si sganciano con una leva
portare con sé le parti facilmente rimovibili (per esempio fanalini, pompa ecc.)
conservare delle fotografie e apporre dei segni identificativi alla bicicletta per facilitarne il riconoscimento in caso di furto.
Se il furto è già avvenuto
1. sporgere denuncia alle forze dell'ordine, accompagnando possibilmente la descrizione del mezzo rubato con una fotografia
2. contattare la Squadra Contrasto Bici Rubate della Polizia locale per avere informazioni sulle biciclette rubate e recuperate in città o nell'area metropolitana.
Utilizza i servizi
[https://www.comune.milano.it/servizi/come-recuperare-una-bici-rubata](Come recuperare una bici rubata)
Modalità di accesso al servizio:
Mail
[https://www.comune.milano.it/servizi/bici-rubate](Segnala il furto di una bicicletta)
Modalità di accesso al servizio:
Mail
