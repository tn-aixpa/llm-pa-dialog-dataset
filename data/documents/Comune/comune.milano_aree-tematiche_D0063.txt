Parco rifugio canile e gattile di Milano

Il Parco rifugio canile/gattile del Comune di Milano, sorto in zona Forlanini e inaugurato nel luglio del 2008, si sviluppa su una superficie complessiva di 35.565 mq.
È dotato di box confortevoli e ampie aree in cui far correre e divertire i suoi ospiti a quattro zampe.
 
Open Day sabato 13 aprile
Tutte le info e come partecipare nella sezione "Eventi e news" di questa pagina.
Scarica la locandina dell'Open Day

Adottami

Scegli tra i nostri cani in cerca di famiglia.

Sumo

Dwid

Descrizione della struttura

Il complesso edilizio è costituito da un'ex cascina completamente ristrutturata e ora destinata alle funzioni Direzionali, Amministrative e Veterinarie: 8 padiglioni per dare ospitalità ai cani (capienza massima: 200 unità) e un gattile con una ricezione massima di 200 animali.
Ogni padiglione copre una superficie di circa 350 mq. e racchiude 16 box per i cani, oltre a spazi per i servizi. Ognuno dei 128 box  è costituito da una zona giorno e una zona notte opportunamente riscaldata a pavimento; ogni box può accogliere 2 cani di taglia media o 1 di taglia grande.
L’insieme è completato da aree destinate a parco, attrezzate con panchine e ombreggiate da platani e pioppi, e spazi per i cani, che quotidianamente vengono portati in passeggiata da volontari e operatori del Rifugio. Completano la struttura 8 grandi aree per la sgambatura autonoma e un ampio spazio aperto, ma recintato, destinato al gioco dei cani e alla loro educazione. Sono in tal modo garantiti sia il movimento che il contatto umano, così indispensabile per la creazione di un rapporto di fiducia in un animale che ha vissuto il trauma di un maltrattamento o di un abbandono, a volte anche per più di una volta.
Il gattile interessa, tra spazi interni e esterni riservati, una superficie di 900 mq. con un padiglione  di circa 350 mq. costituito da 8 locali per accogliere i gatti oltre a spazi per servizi. Ogni locale dei gatti è in collegamento con un relativo cortile all’aperto. Da sottolineare la particolare attenzione con cui vengono trattati i mici ospiti, che hanno a disposizione numerosi giochi e attrezzature con cui possono divertirsi e contenitori, ceste e nascondigli in cui possono sottrarsi alla vista quando hanno bisogno di riposo o silenzio.
Dal 2015 la struttura di via Aquila si è arricchita di nuove dotazioni. È stata costruita una casetta con materiale prefabbricato adibita a “Gattile Sanitario”, costituita da due locali separati per la quarantena in caso di patologie particolari, con accesso indipendente, contornata su tre lati da marciapiede in cemento e anche questa con possibilità per i gatti di uscire all'aperto. I locali, al loro interno, sono dotati di impianto elettrico, condizionamento dell’aria, illuminazione esterna e servizio idraulico per i lavaggi necessari.
Sempre in materiale prefabbricato, sono "cresciute" altre due casette. Una prima è dotata di tutti gli arredi che ricordano un'abitazione "umana",  per abituare i cani alla vita familiare e domestica, una seconda per stivare tutto il materiale utile ai nostri animali, quali coperte, lenzuola, asciugamani, cucce e altro ancora.
Si è pensato anche al risparmio: l’acqua per il lavaggio dei padiglioni e per l’irrigazione dei prati è captata da un pozzo di prima falda. L’acqua dell’acquedotto cittadino viene utilizzata solo per i servizi del personale.
Per quanto ben organizzato, un canile non è il posto giusto per far vivere un cane o un gatto e la felicità dei nostri amici animali può essere garantita solo dal calore e dall’affetto di una vera famiglia "umana" che li tenga con sé per sempre.

Come si adotta

Il canile è aperto al pubblico da mercoledì a domenica, dalle 13 alle 17, ma i giri visitatori e i colloqui pre adottivi si chiudono alle 16:30 (dalle 16:30 alle 17:00 è comunque possibile entrare per chiedere informazioni).
Ricordati che un cane non si sceglie solo per caratteristiche o doti fisiche, ma la scelta deve includere motivazioni più profonde e consapevoli.
Per ogni necessità contatta il canile:

02.884 46310
segreteria.pcrm@gmail.com

Come arrivare

Il Parco Rifugio Canile/Gattile si trova in via Aquila, 81 (accesso da via Corelli), accanto al nuovo Canile Sanitario
Per raggiungerlo

In macchina:
	
percorrere via Corelli o via Tucidide e svoltare nella via Privata Aquila
percorrere fino in fondo via Aquila e proseguire lungo il percorso fino al Parco Rifugio

Con i mezzi pubblici:
	
bus 38 – fermata via Corelli/ via Aquila

Eventi e news

Open Day sabato 13 aprile (10-18)
Programma

dalle 10.00: visite guidate (durata 30 min.)
11:00 - 12.00: "Patentino per bambini" (età 6/12 anni) - prima sessione (max 30 posti)
	attività formativa dedicata ai più piccoli per imparare a convivere con gli amici animali. In collaborazione con l’Ordine dei Medici Veterinari di Milano
15:00: saluti del sindaco Beppe Sala, dell’assessora all’Ambiente e Verde Elena Grandi e del presidente dell’Ordine dei Medici Veterinari di Milano Carlotta Bernasconi. A seguire, racconti di storie di adozioni a lieto fine
16:00-17.00: "Patentino per bambini" - seconda sessione (max. 30 posti)
17:00: attività di interazione con i cani
18:00: chiusura

Importante - prenotazioni e cani in struttura

Le sessioni del "Patentino per bambini" sono disponibili su prenotazione, compilando il form dedicato
Per ragioni organizzative, non è consentito l'ingresso in struttura dei cani durante l'evento.

Utilizza i servizi

Come diventare volontari al Parco rifugio

Modalità di accesso al servizio:

Telefono

Lavorare con gli animali

Modalità di accesso al servizio:

Sportello

Riferimenti normativi

Regolamento per il benessere e la tutela degli animali - articolo 37