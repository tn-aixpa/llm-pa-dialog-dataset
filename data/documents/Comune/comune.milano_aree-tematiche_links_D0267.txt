Erasmus+ KA1
Il Comune di Milano  - Area Servizi all'Infanzia ha ottenuto l'accreditamento al programma
Erasmus+
per
l'azione "
KA1-Mobilità individuale per studenti e personale scolastico
”, nel periodo 2021-2027.
L’Azione Chiave 1 (KA1) offre la possibilità a studenti, docenti e persone dello staff scolastico di trascorrere periodi formativi in uno dei paesi membri dell’Unione Europea, con l’obiettivo di favorire la crescita delle reciproche competenze e migliorare l’offerta formativa delle scuole.
In coerenza con quanto previsto dal programma, l'Area Servizi all’Infanzia intende realizzare progetti formativi rivolti al personale educativo dell'Area, per creare occasioni di confronto e di scambio di buone prassi con soggetti, enti e istituzioni che operano nel campo dell'educazione e della cura della prima infanzia nell’ambito dei paesi dell’Unione Europea aderenti a Erasmus+.
