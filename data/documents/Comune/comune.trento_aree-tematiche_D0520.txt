Domande frequenti sui servizi alla prima infanzia
Quando posso fare l'iscrizione al nido?
Dal 1 settembre al 30 aprile per il settembre successivo. Nella domanda è possibile indicare la disponibilità ad essere contattati anticipatamente in caso di disponibilità di un posto nell'anno educativo in corso ovvero prima della pubblicazione della graduatoria di maggio.
Il mio bambino è nato dopo il 30 aprile, quando posso presentare la domanda? Quando potrà essere ammesso al nido?
A partire dal 1° settembre a valere per le ammissioni dall'anno educativo successivo.
In sede di domanda è comunque possibile indicare la propria disponibilità ad essere contattati  anche nel corso dell'anno educativo, qualora si rendano disponibili dei posti e sia esaurita per i nidi richiesti la graduatoria approvata nel precedente mese di maggio.
Siamo una coppia di genitori residenti fuori comune ma lavoriamo a Trento. E' possibile presentare domanda di ammissione al nido?
NO
. Possono presentare domanda di ammissione ai nidi d'infanzia comunali i genitori di bambini residenti nel Comune di Trento con almeno un genitore.
Quali documenti servono per presentare la domanda di ammissione al nido?
La domanda di ammissione ai nidi d'infanzia è effettuata mediante l'apposito modulo contenente dichiarazioni in  forma di autocertificazione relativa alla situazione del nucleo familiare di riferimento del bambino (numero dei figli; situazione lavorativa dei genitori), e alla situazione economica attraverso l'attestazione ICEF per i servizi alla prima infanzia a nome del bambino da iscrivere, rilasciata da un CAF abilitato.
Se la domanda è presentata direttamente presso l'ufficio è necessario il documento di identità del genitore; è comunque possibile presentare domanda anche in modalità online tramite l'apposito Sportello online del Comune di Trento. In questo caso è sufficiente attivare la propria Tessera Sanitaria / Carta Provinciale dei Servizi (CPS)
La presentazione dell'attestazione ICEF è obbligatoria?
NO
.  La presentazione dell'indicatore ICEF è necessaria se si intende far valere, in sede di domanda, il punteggio per la condizione economica e patrimoniale del nucleo.
Se il valore dell'indicatore è inferiore a 0,3848, la sua presentazione consente infatti di ottenere un punteggio in base ai Criteri. Se invece il valore è pari o superiore a questo limite, o se il genitore non intende avvalersi del punteggio relativo alla situazione economica, è possibile non presentarlo
Se uno dei due genitori ha residenza diversa da quella del bambino deve essere comunque indicato nella domanda e inserito nel nucleo familiare?
SI
. Il genitore con residenza diversa da quella del bambino deve comunque essere inserito nel nucleo familiare salvo l'esistenza di una delle condizioni che siano riconducibili a nucleo monoparentale (mancato riconoscimento del bambino/bambina da parte di uno dei due genitori; separazione legale ovvero quando è stata ordinata la separazione; divorzio; abbandono del coniuge accertato in sede giurisdizionale).
I nidi hanno tutti lo stesso orario?
NO
. Ci sono i nidi con orario a tempo pieno dalle 7.30 alle 17.30, nidi con orario a tempo parziale al mattino dalle 7.30 alle 13.30 e nidi con orario a tempo parziale pomeriggio dalle 13.30 alle 19.30 e dalle 12.30 alle 18.30. Nel sito del Comune è disponibile l'elenco dei nidi, distinti per la specifica tipologia di orario di apertura.
Quanto costa il servizio?
Per il calcolo della retta di frequenza, si applica il sistema tariffario ICEF.
L'indicatore ICEF deve essere richiesto ad un CAF abilitato entro il mese di ammissione e comunque entro il mese di settembre per chi prosegue la frequenza. L'Amministrazione provvede ad acquisire direttamente dagli archivi provinciale il valore di tale indicatore e della retta mensile base.
Le informazioni relative alle rette di frequenza per il servizio nido d'infanzia sono disponibili su Catalogo servizi, alla voce
[https://servizi.comune.trento.it/Servizi/Nido-d-infanzia/Frequenza-al-nido-d-infanzia#costi_e_vincoli](costi e vincoli)
.
Quali sono le forme di sostegno per abbattere la retta di frequenza?
Le famiglie possono fruire di un sostegno attraverso il Bonus asilo nido erogato dall'Inps, che prevede un contributo per sostenere le spese relative alla frequenza del nido d’infanzia. Le domande per richiedere il Bonus Inps asilo nido, possono essere presentate utilizzando l’apposito servizio online sul sito Inps oppure rivolgendosi ai patronati.
La domanda per accedere al Bonus Inps asilo nido deve essere presentata dal genitore che sostiene l’onere del pagamento della retta, ovvero dal genitore intestatario dei bollettini di pagamento.
È intestatario dei bollettini di pagamento della retta il genitore che sottoscrive l’accettazione del posto al nido.
All'atto della domanda vengono richieste le seguenti informazioni:
La partita IVA da inserire è la stessa per tutti i nidi ed è quella del Comune di Trento: 00355870221.
L’allegato contestuale riguardante la documentazione da cui risulta l’iscrizione o l’avvenuto inserimento in graduatoria del bambino è la lettera di ammissione al nido inviata dal servizio Infanzia, con indicata la data di inserimento.
Il pagamento della retta per la frequenza al nido d’infanzia è documentabile tramite le copie delle ricevute di pagamento:
- Bollettino PagoPA: modulo di pagamento pagoPA, inviato bimestralmente dal servizio Infanzia, con relativa documentazione attestante il versamento effettuato recuperabile al momento del pagamento o attraverso la piattaforma pagoPA.
- Nota di addebito, in caso si disponga di addebito in conto: documentazione inviata bimestralmente dal Servizio infanzia di determinazione della retta, alla quale deve essere allegata la contabile del pagamento effettuato.
In attesa del posto al nido quali opportunità offre il Comune di Trento per socializzare con altri bambini?
L'offerta di servizi socio educativi del Comune di Trento per i bambini da 0 a 3 anni, oltre al servizio dei nidi d'infanzia, prevede il "Centro genitori e bambini", per bambini dalla nascita ai 36 mesi e per i loro genitori. Offre a genitori e figli la possibilità di incontrarsi e condividere momenti di relazione e gioco con altri genitori e bambini (sede via al Torrione 10, per informazioni e iscrizioni tel 0461 261414);