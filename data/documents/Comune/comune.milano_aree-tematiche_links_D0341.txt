Residenza sanitaria assistenziale per anziani (RSA): informazioni e orientamento
Le
Residenze sanitarie assistenziali (RSA)
sono le case di riposo, ovvero quelle strutture extra-ospedaliere che offrono accoglienza permanente alle persone anziane bisognose di
cure
e di
assistenza
.
Cosa offrono
Nelle strutture, oltre a prestazioni di tipo alberghiero, vengono erogate in maniera integrata
prestazioni assistenziali, sanitarie e riabilitative.
In alternativa al ricovero a tempo pieno, in ciascuna RSA è presente un
Centro diurno integrato (CDI)
che opera soltanto come servizio diurno.

Requisiti d'accesso
I requisiti d’accesso alle RSA sono:
residenza a Milano;
età superiore ai 65 anni, in condizioni sanitarie tali da compromettere il livello di autosufficienza;
Isee sociosanitario-Residenze pari o inferiore a € 16.000,00;
sussistenza di un immediato stato di bisogno socio- sanitario, anche in presenza di un patrimonio immobiliare non immediatamente utilizzabile per il supporto economico all'inserimento in RSA. L’Amministrazione si riserva il diritto di rivalsa sul patrimonio immobiliare, sia in caso di vendita sia nel caso di successione in capo ad eredi o a legati.
Il servizio può essere esteso a cittadini/e con età
inferiore a 65 anni
qualora la condizione sanitaria presenti
patologie geriatriche tali da rendere necessaria la collocazione in RSA.

Modalità di richiesta
La richiesta dell’
attivazione del servizio
può avvenire attraverso una delle seguenti modalità:
direttamente da parte della persona interessata;
su segnalazione dei parenti;
su segnalazione del medico di medicina generale o di altri servizi territoriali.
E' necessario prenotare un
appuntamento con l'assistente sociale presso il Servizio sociale professionale territoriale
di municipio che provvederà, durante i colloqui di approfondimento, ad acquisire la documentazione prevista.

Quali sono le RSA
Il Comune di Milano ha affidato le cinque Residenze milanesi a gestori esterni:
RSA Famagosta
via Rudinì, 3  - tel. 02 8912.7882 / 6
RSA Virgilio Ferrari
via Dei Panigarola, 14 - tel. 02 5391.194
RSA Casa per Coniugi - servizio sospeso, salvo Centro Diurno Integrato
via dei Cinquecento, 19 - tel. 02 5392.964
RSA Gerosa Brichetto
viale Mecenate, 96 - tel. 02 5801.8008
RSA Pindaro
via Pindaro, 44 - tel. 02 27009.2339
Utilizza i servizi
[https://www.comune.milano.it/servizi/residenza-sanitaria-assistenziale-per-anziani-rsa-case-di-riposo](Residenza sanitaria assistenziale per anziani (RSA) – Case di riposo)
Modalità di accesso al servizio:
Sportello
