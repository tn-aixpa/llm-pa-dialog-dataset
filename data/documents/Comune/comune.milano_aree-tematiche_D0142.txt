SUEV Autorizzazioni riprese e foto e video

L'Area Sportello Unico Eventi è competente per il rilascio delle seguenti autorizzazioni:

riprese cinematografiche, serie tv, sceneggiati e fiction in tutto il territorio comunale
riprese foto/video (spot pubblicitari, documentari, programmi tv, video clip ecc.) nel centro storico, in parchi e giardini ed edifici comunali.

Quanto costa

Marca da bollo
Per l'inoltro dell'istanza e dell'autorizzazione devono essere pagate due marche da bollo di 16 euro attraverso il sistema informatico.
Corrispettivi per le riprese
L'autorizzazione è rilasciata previo pagamento dei seguenti corrispettivi stabiliti per tipo di riprese (foto/video) e per fasce orarie utilizzate:

Riprese fotografiche € 103,00 + IVA 22% per ogni fascia oraria richiesta
Riprese video € 444,00 + IVA 22% per ogni fascia oraria richiesta

Le fasce orarie previste sono: 08:00/14:00 - 14:00/20:00 - 20:00/08:00
Come indicato nella Deliberazione di Giunta Comunale n. 1660/2010, le seguenti tipologie di riprese non sono soggette al pagamento del corrispettivo:

riprese commissionate o patrocinate dal Comune di Milano
riprese effettuate da Enti pubblici
riprese effettuate da ONLUS o, più in generale, da soggetti che agiscano senza scopo di lucro (campagne pubblicità - progresso, esercitazioni/saggi di scuole di fotografia o cinema, riprese semi-amatoriali come, per esempio, quelle effettuate per partecipare a concorsi, premi o festival di carattere culturale)
riprese effettuate nell'esercizio del diritto di informazione
riprese effettuate per la realizzazione di produzioni cine-televisive di medi e lungometraggi (film, sceneggiati, serie ad episodi, documentari), sia di intrattenimento che culturali.

Spese istruttorie
Per le riprese cinematografiche, serie tv, sceneggiati e fiction che richiedono occupazione di suolo pubblico è necessario effettuare il pagamento delle spese istruttorie di 25 euro attraverso il portale geoeventi.
Deposito cauzionale
In caso di riprese cinematografiche, serie tv, sceneggiati e fiction che richiedono occupazione di suolo pubblico, il pagamento di eventuali depositi cauzionali a tutela del suolo pubblico dovrà essere effettuato secondo le modalità che saranno comunicate tramite il portale.
Di seguito le località soggette a deposito e la modalità di calcolo,

Concessione per l'occupazione di suolo pubblico per riprese cinematografiche, serie tv, sceneggiati e fiction

'Area SUEV rilascia le concessioni di suolo pubblico per le occupazioni relative a set cinematografici (serie tv, sceneggiati e fiction) che sono esenti da Canone Unico Patrimoniale.
Sono soggette alla concessione di suolo pubblico tutte le occupazioni effettuate su:

spazi ed aree pubbliche - verde compreso - appartenenti al demanio o al patrimonio indisponibile del Comune
aree di proprietà privata sulle quali risulti costituita una servitù di pubblico passaggio nei modi e nei termini di legge.

Riprese con l'utilizzo di drone

La richiesta di utilizzo del drone deve essere inviata alla Prefettura di Milano all'indirizzo: protocollo.prefmi@pec.interno.it e successivamente allegata all'istanza per le riprese presentata tramite il portale GeoEventi.

Informazioni

Per informazioni e appuntamenti scrivi a: suev.semplificazione@comune.milano.it
Area Sportello Unico Eventi - Unità semplificazione atti e procedimenti
via Larga, 12 - Milano
Per le riprese foto e video relative a spot pubblicitari, videoclip ecc. fuori dal centro storico puoi collegarti a questa pagina.

Approfondimenti

Località con deposito cauzionale
Modalità di calcolo del diposito cauzionale
SUEV Autorizzazioni riprese e foto e video



Utilizza i servizi

Occupazione suolo per riprese foto-cine-tv fuori dal centro storico

SUEV Riprese foto e video




