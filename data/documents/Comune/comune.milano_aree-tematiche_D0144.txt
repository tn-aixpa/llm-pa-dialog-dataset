Bando pubblico per il rilascio di 450 nuove licenze TAXI
							
14/03/2024

In data 14 marzo 2024 è stato pubblicato sul sito istituzionale del Comune di Milano sezione "Bandi e gare>Avvisi"  il Bando di concorso pubblico straordinario per il rilascio a titolo oneroso di n. 4... 
Leggi tutto

In data 14 marzo 2024 è stato pubblicato sul sito istituzionale del Comune di Milano sezione "Bandi e gare>Avvisi"  il Bando di concorso pubblico straordinario per il rilascio a titolo oneroso di n. 450 nuove licenze TAXI.
Chiudi

Approfondisci

Credito d’imposta 2023 - proroga  
							
29/01/2024

Si informa che i termini per la presentazione delle richieste on-line dei crediti di imposta per l'anno 2023 sono prorogati di 30 giorni, ovvero sino al 31 marzo 2024.  Dalle ore 12.00 del di mercoled... 
Leggi tutto

Si informa che i termini per la presentazione delle richieste on-line dei crediti di imposta per l'anno 2023 sono prorogati di 30 giorni, ovvero sino al 31 marzo 2024. 
Dalle ore 12.00 del di mercoledì 10 gennaio 2024, è possibile presentare le richieste online dei crediti di imposta per l'anno 2023.
Accedi al modulo digitale per la presentazione della domanda di rimborso.

il manuale per la compilazione delle richieste è presente sul portale dedicato 
la normativa prevede che le istanze debbano essere presentate entro la fine di febbraio.

Chiudi

Precedente

Successivo

Taxi e autonoleggio con conducente

Sono definiti autoservizi pubblici non di linea i servizi che hanno lo scopo di soddisfare le esigenze di trasporto individuale e collettivo di persone, svolgendo una funzione complementare e integrativa rispetto ai trasporti pubblici di linea. Il servizio previsto viene esercitato su istanza dell’utenza, su itinerari e secondo orari stabiliti di volta in volta.
Costituiscono autoservizi pubblici non di linea:

il servizio taxi con autovettura;
il servizio di noleggio con conducente.

Il servizio taxi è rivolto ad un’utenza indifferenziata. Le tariffe che lo caratterizzano sono determinate amministrativamente dagli organi competenti, che stabiliscono anche le modalità del servizio. Lo stazionamento della vettura avviene in luogo pubblico, e il prelevamento dell’utente, ovvero l’inizio del servizio, avvengono all’interno di un’area comunale o di bacino.
Il servizio di noleggio con conducente si rivolge a un’utenza specifica che avanza, presso la sede del vettore, apposita richiesta per una determinata prestazione a tempo e/o viaggio. Il costo del servizio deve essere preventivamente e direttamente concordato tra gli utenti. Lo stazionamento dei mezzi avviene all’interno di rimesse, di cui è necessario dare comunicazione all’Ufficio competente.

Taxi

REQUISITI PER IL RILASCIO DELLA LICENZA TAXI
Regole di base

il titolare di licenza può essere solo una persona fisica;
il servizio deve essere svolto esclusivamente dal titolare della licenza o dai suoi sostituti/collaboratori ammessi per legge.

Requisiti soggettivi

21 anni di età per il conseguimento delle abilitazioni professionali necessarie;
cittadinanza italiana, di altro Stato dell'Unione Europea, di uno Stato aderente all’accordo SEE o di altro Stato purché in possesso di regolare permesso di soggiorno ai sensi della normativa vigente;
residenza in un Comune italiano;
non avere riportato condanne definitive a pene detentive complessivamente superiori ai due anni per delitti non colposi, salvo non sia intervenuta amnistia o riabilitazione;
non essere titolare contemporaneamente di altra autorizzazione o concessione amministrativa e, comunque, non svolgere con carattere di continuità e professionalità altra attività.

Requisiti tecnico/professionali

patente di guida di categoria B o superiore;
certificato di abilitazione professionale di tipo corrispondente alla patente posseduta, conseguibile presso gli Uffici della Motorizzazione civile;
iscrizione al ruolo provinciale dei conducenti di veicoli adibiti a servizi pubblici non di linea, conseguibile presso la Provincia di Milano;
acquisizione della titolarità di licenza taxi ed espletamento dell'attività.

Per ulteriori approfondimenti, è possibile consultare il Regolamento del bacino di traffico del sistema aeroportuale lombardo.



Autonoleggio con conducente

REQUISITI PER IL RILASCIO DELL’AUTORIZZAZIONE PER IL SERVIZIO NCC
Regole di base

il titolare di autorizzazione per il servizio NCC può essere una persona fisica oppure una persona giuridica;
il servizio può essere svolto dal titolare di autorizzazione che eventuali conducenti in possesso dell’abilitazione prevista per legge;
è ammesso, a carico di un unico titolare, il cumulo di più autorizzazioni per il servizio NCC.

Requisiti soggettivi

21 anni di età per il conseguimento delle abilitazioni professionali necessarie;
cittadinanza italiana, di altro Stato dell'Unione Europea, di uno Stato aderente soggiorno ai sensi della normativa vigente;
residenza nel Comune di Milano o in un altro Comune della provincia;
non avere riportato condanne definitive a pene detentive complessivamente superiori ai due anni per delitti non colposi, salvo non sia intervenuta amnistia o riabilitazione;
non essere stato titolare, in passato, di licenza taxi ovvero di autorizzazione per il servizio di NCC.

Requisiti tecnico/professionali

patente di guida di categoria B o superiore;
certificato di abilitazione professionale di tipo corrispondente alla patente posseduta, conseguibile presso gli Uffici della Motorizzazione civile;
iscrizione al ruolo provinciale dei conducenti di veicoli adibiti a servizi pubblici non di linea, conseguibile presso la Provincia di Milano.

Per ulteriori approfondimenti, è possibile consultare il Regolamento per il servizio di autonoleggio da rimessa con conducente a mezzo autovettura.

Utilizza i servizi

Sportello Taxi

Modalità di accesso al servizio:

Online
Sportello

Riferimenti normativi

Regolamento del bacino di traffico del sistema aeroportuale lombardo.
Regolamento per il servizio di autonoleggio da rimessa con conducente a mezzo autovettura. 
Legge 15 gennaio 1992, n. 21 -  Legge quadro per il trasporto di persone mediante autoservizi pubblici non di linea.




