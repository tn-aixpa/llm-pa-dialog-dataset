Richiesta di residenza

Chi cambia città o indirizzo deve comunicarlo all'Ufficio Anagrafe entro 20 giorni dal trasferimento.

L’iscrizione anagrafica avviene nei due giorni lavorativi successivi alla dichiarazione
a seguire, il Comune accerta la sussistenza dei requisiti previsti.

Effetti giuridici delle iscrizioni anagrafiche

Gli effetti giuridici delle iscrizioni anagrafiche hanno inizio dalla data di presentazione della dichiarazione.
Tuttavia, se gli accertamenti danno esiti negativi, il procedimento si interrompe. Il Comune invia una comunicazione al richiedente, che potrà replicare presentando memorie o documenti utili all'istruttoria.
In caso di false dichiarazioni viene informata l’autorità giudiziaria. Si ricorda che chi dichiara il falso a un pubblico ufficiale decade dai benefici e incorre in sanzioni penali.

Attestazioni di soggiorno per stranieri

L’attestazione di soggiorno (o di iscrizione anagrafica) ha lo scopo di dimostrare l’avvenuta iscrizione all’anagrafe per le persone che hanno cittadinanza dell'Unione Europea e di alcuni altri Paesi europei.
Il soggiorno è definito:

non permanente quando la sua durata è compresa tra i tre mesi e i cinque anni
permanente se perdura in via continuativa per almeno cinque anni.

Oltre ai cittadini dell’Unione Europea, può richiedere l'attestazione chi proviene da:

Città del Vaticano
Islanda
Liechtenstein
Norvegia
San Marino
Svizzera
Principato di Andorra
Principato di Monaco.

Anche chi ha la cittadinanza britannica può richiedere l’attestazione se la domanda di iscrizione anagrafica è avvenuta entro il 31/12/2020, in base all’Accordo sul recesso del Regno Unito e dell’Irlanda del Nord dalla UE.

Per richiedere l'attestazione consulta la sezione Utilizza i servizi.

Utilizza i servizi [www.usaservizi.it]

Residenza

Modalità di accesso al servizio:

Online

Attestazione di soggiorno per persone straniere

Modalità di accesso al servizio:

Sportello

Rinnovo dichiarazione dimora abituale per persone extra UE

Modalità di accesso al servizio:

Online

Trasferimento di residenza all'estero per persone italiane (iscrizione AIRE)

Modalità di accesso al servizio:

Online

Trasferimento di residenza all'estero per persone straniere

Modalità di accesso al servizio:

PEC
Mail

Residenza anagrafica per persone senza dimora

Modalità di accesso al servizio:

Mail
Sportello

Riferimenti normativi

- DPR n. 223/1989, Regolamento Anagrafico
- DPR n. 445/2000, articoli 75 e 76
- DL n.5 del 9 febbraio 2012
- DL 28.03.2014, n. 47, “Misure urgenti per emergenza abitativa, per il mercato delle costruzioni e per Expo 2015", pubblicato sulla G.U. in data 28.03.2014 ed entrato in vigore il 29.03.2014, all'articolo 5 “Lotta all'occupazione abusiva”
Attestazioni di soggiorno per cittadini stranieri appartenenti all'Unione Europea
- Direttiva Unione Europea 2004/38/CE
- D.Lgs 30/2007 (il D. Lgs. n. 30/2007 si applica anche ai cittadini appartenenti ai seguenti Stati: Islanda, Liechteinstein, Norvegia, Svizzera, San Marino, Principato di Monaco, Principato di Andorra, Città del Vaticano)
Attestazioni di soggiorno per cittadini britannici
- Circolare del Ministero dell’Interno n. 3/2020
Iscrizione anagrafica dei cittadini stranieri appartenenti all'UE
- Convenzione dell’Aja, 1961
- D.P.R. 445/2000, articoli 75 e 76
- Direttiva 2004/38/CE
- D.Lgs. n. 30/2007 (il D. Lgs. n. 30/2007 si applica anche ai cittadini appartenenti ai seguenti Stati: Islanda, Liechtenstein, Norvegia, Svizzera, San Marino, Principato di Monaco, Principato di Andorra, Città del Vaticano)
-  D.L. n.5 del 9 febbraio 2012
- D.L. 28.03.2014, n. 47 “Misure urgenti per emergenza abitativa, per il mercato delle costruzioni e per Expo 2015”, pubblicato sulla G.U. in data 28.03.2014 ed entrato in vigore il 29.03.2014, articolo 5 “Lotta all'occupazione abusiva”
Iscrizione anagrafica dei cittadini stranieri extra UE
- Convenzione dell'Aja, 1961
- D.L. 28.03.2014, n. 47 “Misure urgenti per emergenza abitativa, per il mercato delle costruzioni e per Expo 2015”, pubblicato sulla G.U. in data 28.03.2014 ed entrato in vigore il 29.03.2014, articolo 5 “Lotta all'occupazione abusiva”
Richiesta della cittadinanza italiana
- Legge n. 91 del 5/2/1992, nota come Legge Martelli
- Legge n. 379 del 14/2/2000
- Decreto Ministeriale o Decreto del Presidente della Repubblica indicazioni della Prefettura di Milano del 27 maggio 2013
Rinnovo dichiarazione dimora abituale per cittadini extracomunitari
- Art. 7, comma 3, D.P.R. 30 maggio 1989, n. 223 come sostituito dall'articolo 15, comma 2, D.P.R. 31 agosto  1999, n. 394




