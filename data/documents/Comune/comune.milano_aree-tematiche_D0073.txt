Contributi per l'affitto

Il Comune di Milano, in collaborazione con l’Agenzia per l’affitto accessibile Milano Abitare e Regione Lombardia, ha avviato una misura di sostegno all’affitto.

Contributo Superaffitto giovani e famiglie

Una misura di sostegno all’affitto destinata ai nuclei familiari e ai giovani under 35 (ISEE < 30.000€) attraverso un contributo annuale (fino a un massimo di € 2.000,00), per 5 anni, a copertura dei canoni dovuti dall’inquilino per contratti a canone concordato con importo non superiore a € 9.600,00 all’anno, per immobili che risultino non locati alla data di pubblicazione dell’Avviso.
Per accedere al contributo è necessario compilare la domanda on line accedendo al collegamento inserito di seguito in questa pagina.

Contributo Sostegno Affitto 2022

Il Comune di Milano in collaborazione con l’Agenzia per l’affitto accessibile - Milano Abitare intende procedere, all’attuazione di una "Misura Unica" destinata all’erogazione di un contributo a copertura di canoni di locazione con l’obiettivo di sostenere i cittadini che si trovino in difficoltà nel mantenimento dell’abitazione in locazione sul libero mercato, anche a seguito delle difficoltà economiche derivanti dall’emergenza Covid-19. 
L’alloggio per il quale si chiede il contributo deve trovarsi nel territorio del Comune di Milano
Il contributo è richiesto dall’inquilino, che ne è quindi il beneficiario e viene erogato direttamente al proprietario dell’alloggio per il pagamento di canoni di locazione non versati o da versare. 
Per accedere al contributo è necessario presentare la domanda nelle modalità indicate nel collegamento inserito in fondo a questa pagina.
Alle ore 12:00 del 18 maggio 2022 è scaduto il termine per presentare la domanda on line.

Contributo per inquilini morosi incolpevoli

Le famiglie che non sono riuscite a pagare l'affitto a causa della perdita o di una consistente riduzione della loro capacità reddituale possono accedere a un contributo messo a disposizione dalla Regione Lombardia.
Per ottenere il contributo economico è necessario richiedere l’accertamento della morosità incolpevole, in base ai criteri definiti dalle norme legislative riportate nell'avviso, presentando la domanda entro il 31 dicembre 2024 presso il proprio Municipio di residenza. 
È possibile presentare la domanda anche in caso di intimazione di sfratto non ancora convalidato.
Non saranno prese in considerazione le domande consegnate al di fuori di questo periodo e con modulistica non corretta.
Avvenuto il riconoscimento della “morosità incolpevole” l’inquilino potrà presentare richiesta di contributo presso l’Agenzia Milano Abitare.

Contributo ai pensionati per il pagamento dell’affitto

I nuclei familiari composti da pensionati anziani con reddito proveniente esclusivamente da pensione di lavoro/di vecchiaia/di anzianità e/o assimilabili (ISEE max 15.000€) per cui la spesa per il canone di locazione sia superiore al 20% del reddito netto possono accedere a un contributo per il mantenimento dell’affitto fino a 1.500€ a contratto.
Per verificare le condizioni di accesso al contributo e le modalità di presentazione della richiesta consultare l'avviso a questo link.

Sostegno Affitto Genitori 2023

Una misura di sostegno al mantenimento dell'alloggio in affitto sul libero mercato destinata ai nuclei residenti a Milano (ISEE max 30.000€) con presenza di almeno un componente “under 35” e che a partire dal 1 gennaio 2023 hanno visto la nascita di un figlio o l’adozione di un minore.
La misura prevede l’erogazione direttamente al proprietario dell’alloggio in locazione di un contributo economico massimo complessivo di 9.000€, suddiviso in tre annualità (3.000€ all’anno), a parziale copertura dei canoni di locazione.
Per accedere al contributo è necessario presentare la domanda nelle modalità indicate nel collegamento inserito in fondo a questa pagina.

Utilizza i servizi

Sostegno affitto genitori 2023

Modalità di accesso al servizio:

PEC
Sportello

Contributo Superaffitto giovani e famiglie

Contributo Sostegno Affitto 2022

Modalità di accesso al servizio:

Online

Contributo per inquilini morosi incolpevoli

Modalità di accesso al servizio:

Sportello

Argomenti:

Casa

Contributi e Sovvenzioni




