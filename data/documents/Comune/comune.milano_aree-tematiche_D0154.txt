Forum Economia Urbana 2024

Dal 15 al 17 febbraio 2024 si è svolto il Forum Economia Urbana 2024 del Comune di Milano: tre giorni di confronti, dibattiti e testimonianze all’Economia di prossimità e organizzati in collaborazione con le istituzioni locali e le principali organizzazioni di categoria per comprendere il presente e il futuro delle attività economiche che animano le strade e i quartieri della nostra città.
Giovedì 15 febbraio, a Milano Luiss Hub (via D’Azeglio, 3),  il Sindaco Giuseppe Sala e l’Assessora allo Sviluppo Economico e Politiche del Lavoro Alessia Cappello, insieme ad altri rappresentanti delle istituzioni, hanno aperto il Forum con una mattinata dedicata all’ascolto delle attività di prossimità: botteghe storiche, giovani imprenditori e imprenditrici, operatori dei mercati comunali, realtà capaci di combinare relazioni con la comunità e strumenti digitali, sostenibilità economica e impatto sociale.
Il 15 febbraio pomeriggio e il 16 febbraio, in vari luoghi della città, si sono svolti 8 diversi incontri di approfondimento organizzati dalle associazioni di categoria del commercio e dell’artigianato con esperti, storie di impresa e rappresentanti delle istituzioni cittadine.
Nella sessione conclusiva di sabato17 febbraio a BASE Milano (via Bergognone 34) - dopo l’intervento delle istituzioni europee e un confronto tra Milano, Barcellona e altre città del mondo - il Comune ha presentato il Piano Triennale di interventi per l’Economia di prossimità.
Di seguito il programma completo, disponibile anche in versione stampabile.

Giovedì 15 febbraio

Giovedì 15 febbraio 2024, dalle 10:00 alle 13:00, presso Milano Luiss Hub, via D’Azeglio, 3
Incontro di apertura - LA PAROLA ALLE IMPRESE DI PROSSIMITÀ 
a cura del Comune di Milano  – Assessorato allo Sviluppo Economico e Politiche del Lavoro
Ogni buona politica nasce dall’ascolto. Per questo, l’incontro di apertura del Forum Economia Urbana 2024 è stato dedicato alle testimonianze di una serie di imprese di prossimità che operano a Milano. 
Dopo gli interventi del Sindaco di Milano Giuseppe Sala, dell’Assessora allo Sviluppo Economico e Politiche del Lavoro Alessia Cappello e di una rappresentanza della Camera di Commercio di Milano, Monza, Brianza e Lodi, sono state presentate le esperienze degli operatori del commercio e dell’artigianato di quartiere, dei negozi e delle botteghe storiche, delle realtà a impatto sociale e degli operatori dei mercati comunali.  
9:30 - accoglienza e registrazione dei partecipanti
10:00 - apertura del Forum

Giuseppe Sala, Sindaco di Milano
Alessia Cappello, Assessora allo Sviluppo Economico e Lavoro 
Enrico Brambilla, membro di Giunta Camera di commercio di Milano, Monza, Brianza e Lodi

10:45 - Il Comune di Milano per il commercio, l'artigianato e le imprese di quartiere

Annibale D’Elia, Direttore Economia Urbana, Moda e Design
Paolo Seris, Direttore Area Attività commerciali e Sportello Unico per Attività Produttive

11:00 - La parola alle imprese
12 imprenditori e imprenditrici milanesi raccontano cosa vuol dire fare impresa di prossimità oggi: problemi, sfide, difficoltà ma anche soluzioni, strategie e opportunità da cogliere.
Sessione trasmessa in streaming sulla web tv del Comune di Milano Link

Giovedì 15 febbraio 2024, dalle 14:30 alle 17:00 - Acquario Civico - Viale Gadio, 2
L’ECONOMIA DEL NOI: COOPERAZIONE, IMPRENDITORIA SOCIALE, PROSSIMITÀ 
a cura del presidente della Commissione consiliare Economia Civile, Valerio Pedroni
La cooperazione e l’imprenditoria sociale sono componenti fondamentali di quella che oggi chiamiamo economia di prossimità. L’impatto sociale e ambientale, l’inserimento lavorativo delle fragilità e il dialogo vitale con il territorio diventano i tratti distintivi e imprescindibili di un modo di fare economia: nella ristorazione, nel commercio, nella trasformazione alimentare, nell’artigianato o nella produzione culturale.
Hanno partecpato:

Alessia Cappello, Assessora allo Sviluppo Economico e Lavoro
Marta Battioni, Lega Coop Lombardia
Sara Mariazzi, Equa cooperativa sociale
Niccolò Cerulli, Insulanet cooperativa
Federica Verona, Noicoop aps
Luigi Saracino, Custodi del bello
Silvia Bartellini, Abitare cooperativa
Isnaba Miranda, Industria scenica cooperativa sociale
Francesco Purpura, Rob de Matt
Giovanni Carrara, Confcooperative Milano
Andrea Miotti, Cooperativa Via Libera e Agrivis
Annibale D’Elia, Direttore Economia Urbana, Moda e Design

Ha moderato:
Valerio Pedroni, Presidente Commissione consiliare Economia civile

Giovedì 15 febbraio 2024, dalle 15:00 alle 16:30 - veranda Palazzo Castiglioni - Corso Venezia, 47
L’EVOLUZIONE DELLA CITTÀ RACCONTATA DALLE IMPRESE DEL TERRITORIO: DUC e ASSOCIAZIONI DI VIA
a cura di CONFCOMMERCIO Milano 
Le forze produttive di Milano raccontano come la città è cambiata e si evolverà nel futuro. Il racconto degli imprenditori evidenzierà l’importanza dei Distretti Urbani del Commercio, il ruolo delle Associazioni di Via per la vitalità e la vivibilità dei quartieri e il valore delle Imprese Storiche come presidio di tradizione e risorsa per l’attrattività della città, con esempi positivi di passaggio generazionale e resilienza verso un mondo che cambia e cresce veloce. Infine, un focus sull’e-commerce che è diventato uno strumento complementare all’attività “fisica” d’impresa e una chiave per il successo.
Hanno partecipato:

Alessia Cappello, Assessora allo Sviluppo Economico e Lavoro
Marco Barbieri, Segretario Generale Confcommercio Milano
Gabriel Meghnagi, Presidente Area Rete Associativa Confcommercio Milano e coordinamento dei DUC di Milano
Pier Vito Antoniazzi, Presidente Associazione Isola Revel e componente dell’esecutivo del Distretto Isola
Francesco Novetti, Presidente Associazione Sarpi Doc e componente dell’esecutivo del Distretto Sarpi
Alberto Somale, Presidente Associazione Ascoconcordia
Andrea Sangalli, Presidente Laghetto District
Sabrina Frigoli, Associazione Porta Romana Bella
Mattia Abdu, Presidente del Municipio 1 
Alessandro De Chirico, Consigliere Comunale 
Giacomo Negro, Presidente Commissione Commercio e Sicurezza Municipio 6

Giovedì 15 febbraio 2024, dalle 16:45 alle 17:30 - presso veranda Palazzo Castiglioni - Corso Venezia, 47
L’EVOLUZIONE DELLA CITTÀ RACCONTATA DALLE IMPRESE DEL TERRITORIO: IMPRESE STORICHE 
a cura di CONFCOMMERCIO Milano 
I titolari di alcune prestigiose storiche attività di Milano si raccontano attraverso il cambiamento nel corso dei decenni delle loro attività e dei loro quartieri e l’esperienza di appartenenza al Club Imprese Storiche, una community di imprese simili che sviluppa iniziative di valorizzazione del loro modello imprenditoriale.
Hanno partecipato:

Alessia Cappello, Assessora allo Sviluppo Economico e Lavoro
Marco Barbieri, Segretario Generale Confcommercio Milano
Francesca Giuliani, Occhiali Pelo, Vicepresidente Club Imprese Storiche
Loredana Rossetti Demaldè, Demaldè Gioielli, Club Imprese Storiche Confcommercio Milano
Marco Ghelfi, Asnaghi Tessuti, Club imprese Storiche Confcommercio Milano
Fulvio Rossi, Hodeidah Torrefazione, Club Imprese Storiche
Angelo Anzalone e Raoul Iacometti, fotografi della mostra La Storia Continua
Mariangela Padalino, Consigliera Comunale

Giovedì 15 febbraio 2024, dalle 17:45 alle 18:30 - Veranda Palazzo Castiglioni - Corso Venezia, 47
L’EVOLUZIONE DELLA CITTÀ RACCONTATA DALLE IMPRESE DEL TERRITORIO: E-COMMERCE E DIGITALE
a cura di CONFCOMMERCIO Milano 
Hanno partecipato:

Alessia Cappello, Assessora allo Sviluppo Economico e Lavoro 
Marco Barbieri, Segretario Generale Confcommercio Milano
Annarosa Racca, Vicepresidente Consiglio Comunale, Presidente Federfarma Lombardia 
Mauro Orso, Presidente della Commissione consiliare Commercio
Francisco De Assis, Fondatore di Ortofresh
Roberto Liscia, Presidente Netcomm

Venerdì 16 febbraio

Venerdì 16 febbraio 2024, dalle 9:30 alle 11:00, presso Milano Luiss Hub, via D’Azeglio, 3
MERCATI E TERRITORIO, TRA TRADIZIONE E NUOVI MODELLI
a cura del COMUNE DI MILANO, Assessorato allo Sviluppo Economico e Politiche del Lavoro
I mercati rionali, sia coperti che ambulanti, rientrano tra i luoghi di acquisto più consolidati per i milanesi: per la loro presenza diffusa e capillare sul territorio, per l'offerta continuativa di prodotti freschi di qualità in sinergia con il più grande mercato agroalimentare all’ingrosso, per l'elevata specializzazione merceologica e la prossimità alla vita degli abitanti e frequentatori del quartiere. La loro evoluzione dev’essere volta a rispondere ai macro trend emergenti nella domanda: attenzione ai prodotti ed alla loro provenienza, nuovi stili di consumo e circolarità, mercati coperti come Food Court, ibridazione tra vendita e somministrazione, ma anche aree attrezzate e spazi polivalenti per favorire sostenibilità, socialità e attività culturali e ricreative.
Hanno partecipato:

Alessia Cappello, Assessora allo Sviluppo Economico e Lavoro
Giacomo Errico, Presidente Apeca Confcommercio
Maurizio Vailati,  Anva Confesercenti     
Nicola Zaffra, Direttore Mercato Ortofrutticolo di Milano - Foody So.Ge.Mi 
Sergio Monfrini, Presidente Consorzio Mercato Morsenchio
Carmine Laganà, Amministratore Mediolana Mercato Isola 
Davide Fassi, OFF Campus Nolo - Politecnico di Milano

Modera:
Paolo Seris, Direttore Area Attività commerciali e Sportello Unico per Attività Produttive 
 
Venerdì 16 febbraio 2024, dalle 11:00 alle 13:00 presso MILANO LUISS HUB, via D’Azeglio, 3
DAL MONDO ALLA CITTÀ: STRATEGIE DI SUCCESSO PER GLI IMPRENDITORI ARTIGIANI DI ORIGINE STRANIERA
a cura di UNIONE ARTIGIANI della Provincia di Milano, in collaborazione con CNA Milano
Un artigiano su tre a Milano è di origine straniera. Ed è un dato in continua crescita: in alcuni comparti supera il 50%. Ma chi sono e che cosa chiedono oggi? Riescono a utilizzare al meglio i servizi e gli incentivi presenti in città? Unione Artigiani illustrerà un’indagine con dati inediti, iniziative e proposte alla presenza del Corpo consolare di Milano e della Lombardia. L’incontro, organizzato in collaborazione con CNA Milano, presenterà le esperienze del patronato CNA WORLD, del settore Lavoro ed Economia di ISMU e del Progetto Futurae di Formaper. 
Apertura e saluti:

Alessia Cappello, Assessora allo Sviluppo Economico e Lavoro
Verónica Crego Porley, Decana del Corpo consolare di Milano e della Lombardia e Console Generale dell'Uruguay
Marco Accornero, Segretario Generale Unione Artigiani Milano

Testimonianze:

Carlos Antonio Centeno Segura
Rodica Hrom 
Abdelaziz Kabar
Ann Chen

Tavola rotonda:

Marco Accornero, Segretario Generale Unione Artigiani Milano
Irene Pavlidi, CNA World – Milano
Laura Zanfrini, Responsabile Settore Economia, Lavoro e Welfare di Fondazione ISMU
Paola De Fortunatis, Responsabile di Progetto Formaper, azienda speciale della Camera di commercio di Milano Monza Brianza e Lodi
Gianmaria Radice, Vicepresidente Commissione consiliare Bilancio e Patrimonio Immobiliare 
Luca Stanzione, Segretario generale Camera del Lavoro di Milano

Commento:
Ana Teresa Lecaros Terry, Console Generale del Perù
Conclusioni:

Marco Accornero, Segretario Generale Unione Artigiani Milano
Alessia Cappello, Assessora allo Sviluppo Economico e Lavoro

Ha moderato:
Roldano Radaelli, Unione Artigiani Milano
 
Venerdì 16 febbraio 2024, dalle 14:30 alle 16:00 presso MILANO LUISS HUB, via D’Azeglio, 3
MPMI E GIOVANI, UN BINOMIO DI SUCCESSO: LE RISPOSTE OGGI PER DISEGNARE IL FUTURO
a cura di A.P.I. Associazione Piccole e Medie Industrie 
Per le Micro Piccole Medie imprese è complesso inserire nuove e qualificate figure professionali in azienda. Queste imprese rappresentano un veicolo di innovazione e di creazione di opportunità lavorative qualificate in contesti urbani e periurbani; inoltre, mantengono viva la tradizione, le conoscenze e la qualità associata al Made in Italy. Costruire un ponte tra le generazioni, che siano di lavoratori o di imprenditori, è imprescindibile per garantire la continuità delle MPMI e per promuovere un solido futuro. Come?
Hanno partecipato:

Alessia Cappello, Assessora allo Sviluppo Economico e Lavoro
Stefano Valvason, Direttore Generale A.P.I. 
Arianna Petra Fontana, Presidente della consulta di Milano metropolitana APA Confartigianato 
Simone Locatelli, Presidente del Municipio 2
Carlo Monguzzi, Presidente Commissione consiliare Mobilità, Ambiente, Verde e Animali 
Paolo Cesana , Segretario Generale e Direttore Centrale di Fondazione Luigi Clerici  
Angelo Candiani, Presidente di ASLAM cooperativa sociale
Giulia Candotti, Ceo di ITALFEED Srl
Giuseppe Nocita, Ceo di PIPELINE Srl
Marco Ronchi, Ceo di TWIG Srl
Luciana Ciceri, Vice Presidente A.P.I. 
Enrico Vizza, Segretario Generale Uil Milano Lombardia

Ha moderato:
Alessandra Pilia, Responsabile Marketing e Comunicazione A.P.I. 
 
Venerdì 16 febbraio 2024, dalle 16:30 alle 18:30 presso MILANO LUISS HUB, via D’Azeglio, 3
UNA CITTA’ SENZA BOTTEGHE? GLI ARTIGIANI E LE PMI PER IL FUTURO DI MILANO A MISURA D’UOMO
a cura di APA CONFARTIGIANATO IMPRESE, ACAI Casartigiani, A.P.I Associazione Piccole e Medie Industrie
Le trasformazioni di Milano comportano crescenti difficoltà a integrare le caratteristiche di metropoli globale con i tratti identitari storicamente più marcati. Una città che perde l’economia caratteristica rischia di diventare un non-luogo, indebolendo la propria attrattività. Per questa ragione vogliamo ragionare del ruolo delle micro, piccole e medie imprese nell’economia cittadina, concentrandoci sull’aspetto fondamentale della disponibilità di spazi per l’impresa diffusa, alternando le voci delle associazioni di rappresentanza a quelle di imprese e operatori dell’economia milanese.
Hanno partecipato:

Alessia Cappello, Assessora allo Sviluppo Economico e Lavoro
Arianna Petra Fontana, Presidente della Consulta Metropolitana APA Confartigianato Imprese Milano 
Paolo Manfredi, consulente per la trasformazione digitale di Confartigianato Imprese
Enrico Brambilla, Segretario Generale Apa Confartigianato Imprese di Milano Monza e Brianza
Alessandro Tosti, Segretario Generale ACAI – Casartigiani
Stefano Valvason, Direttore Generale A.P.I. 
Ezio Micelli, Urbanista e professore ordinario IUAV Venezia
Giulia Pelucchi, Presidente del Municipio 8
Elena Buscemi, Presidente del Consiglio Comunale di Milano 
Carlo Gerla, segretario generale Cisl Milano Metropoli

Testimonianze:

Robert Carrara e Alfonso Cantafora, Cicli Drali Milano e Bac Milano srl
Rosa Piras, Autopiù Due Milano
Luigi Mario Poli, Poli Lab sas
Alessandra Marrazzo, Ernica Trattamenti Bio per Capelli

Ha moderato:
Agnese Zappalà, APA Confartigianato Milano Monza e Brianza

Sabato 17 febbraio

Sabato 17 febbraio 2024, dalle 10:00 alle 13:00 presso BASE Milano, via Bergognone, 34
Incontro conclusivo - PRESENTAZIONE DEL PROGRAMMA TRIENNALE PER L’ECONOMIA DI PROSSIMITÀ  
a cura del COMUNE DI MILANO – Assessorato allo Sviluppo Economico e Politiche del Lavoro
Cos’è di preciso l’economia di prossimità e cosa la distingue dalle altre componenti dell’economia della nostra città? Quali politiche si possono realizzare a Milano e cosa stanno facendo le altre città d’Europa e del mondo? Il Forum Economia Urbana 2024 si è concluso con una sessione dedicata alle politiche urbane a sostegno del commercio, dell’artigianato e dei servizi di quartiere. Dopo il confronto tra Milano e le principali esperienze internazionali, il Comune ha presentato il Programma delineato dal Comune per il periodo 2024 – 2027. A seguire, una tavola rotonda di discussione con i principali stakeholder dell’Amministrazione.
9:30 - Accoglienza e Registrazione
10:00 - Apertura e Saluti Istituzionali

Alessia Cappello, Assessora allo Sviluppo Economico e Lavoro

10:30 - L’economia urbana di prossimità: Milano, Europa, Mondo

Iordana Eleftheriadou, Commissione europea, DG Grow

Le politiche dell’Unione europea per l’economia di prossimità

Alexia Nazarian, Bloomberg Associates

Una panoramica globale sulle politiche per la prossimità nelle città del mondo

Miquel Rodríguez, Città di Barcellona

Barcellona Capitale europea del commercio di prossimità 2024

Luca Tamini, Urb&Com - DAStU Politecnico di Milano

Dinamiche, evoluzione e sfide delle attività economiche urbane a Milano
11:30 - Presentazione del programma triennale per l’economia di prossimità 2024 - 2027

Annibale D’Elia, Direttore Economia Urbana, Moda e Design 
Paolo Seris, Direttore Area Attività commerciali e Sportello Unico Attività Produttive

12:00 - Tavola rotonda

Alessia Cappello, Assessora allo Sviluppo Economico e Lavoro 
Vincenzo Albanese, Presidente FIMAA Milano e membro di Giunta della Camera di commercio di Milano, Monza, Brianza e Lodi
Marco Barbieri, Segretario Generale Confcommercio Milano
Enrico Brambilla, Segretario generale APA Confartigianato Milano, Monza e Brianza
Stefano Valvason, Direttore Generale A.P.I. 
Alessandro Fedeli, Presidente di Casartigiani
Laura Buscarini, Direttore CNA Milano - Area Metropolitana
Andrea Painini, Presidente Confesercenti Milano
Marco Accornero, Segretario Generale Unione Artigiani Milano

Sessione trasmessa in streaming sulla web tv del Comune di Milano Link

Slides Forum Economia Urbana 2024

Apertura Forum Economia
Forum Presentation
Programma Economia Prossimità
Dana Eleftheriadou Proximity Economy at Milan Urban Economy Forum 2024
Prof. Luca Tamini Urb&Com Lab Dinamiche, evoluzione e sfide delle attività economiche urbane a Milano

Video Forum Economia Urbana 2024




