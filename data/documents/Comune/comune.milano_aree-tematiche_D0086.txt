SOS Affitti

Un’alleanza tra Comune e cittadini contro gli affitti irregolari

In via sperimentale viene aperto un canale di comunicazione diretto a disposizione dei cittadini per:

segnalare l’utilizzo di immobili di edilizia residenziale pubblica o di edilizia convenzionata (edilizia residenziale sociale) per usi differenti da quelli definiti previsti, quali, ad esempio, quelli turistico-ricettivi;
segnalare l’utilizzo di immobili di edilizia privata per usi turistico ricettivi senza le necessarie autorizzazioni; 
segnalare affitti e proposte di affitto di abitazioni non conformi con le norme del regolamento edilizio, in particolare in termini di abitabilità e dignità abitativa;
segnalare affitti “in nero”, ossia senza la stipula di regolari contratti di locazione.

Le comunicazioni dovranno essere inviate alla casella di posta elettronica SOSaffitti.segnalazioni@comune.milano.it indicando:

nome e cognome (con eventuale richiesta espressa di mantenere l’anonimato) 
riferimenti dell’immobile  
tipologia di irregolarità

Le segnalazioni, di libera iniziativa del cittadino, potranno essere prese in considerazione solo in presenza delle suddette informazioni essenziali.
I dati riportati nelle segnalazioni saranno trattati nel rispetto del Regolamento UE n. 2016/679.  Informativa ai sensi dell’art. 13 del Regolamento UE n. 2016/679.

Argomenti:

Casa




