Manutenzione e monitoraggio dei cavalcavia ferroviari

LAVORI E VERIFICHE SUI CAVALCAVIA DELLA RETE FERROVIARIA ITALIANA E DI PROPRIETA' COMUNALE
Per il Comune di Milano e RFI ( Rete Ferroviaria Italiana ) è di primario interesse garantire la sicurezza delle infrastrutture, assicurare il transito veicolare e pedonale sui ponti e l’esercizio ferroviario.
E’ stato avviato dallo scorso mese di Giugno 2018 un tavolo tecnico fra Rete Ferroviaria Italiana e Comune di Milano per definire un accordo di collaborazione per la riqualificazione di tutti i ponti e i sottopassi delle ferrovie.
Nel Comune di Milano sono presenti 495 ponti di cui 90 di esclusiva competenza di RFI.
Tutte le strutture sono oggetto di costante monitoraggio da parte di personale specializzato finalizzato alla stesura di un piano progressivo di manutenzioni ordinarie e straordinarie.
Per la gestione di eventuali situazioni impreviste sia l’Amministrazione Comunale che la Società Ferroviaria sono dotate di strumenti operativi atti a garantire il pronto intervento 24 ore su 24.
Nel solo anno 2019 sono stati effettuati molteplici interventi di salvaguardia e miglioramento del patrimonio ferroviario:

ponte ferroviario viale Monza
pavimentazione sottopasso Villapizzone
consolidamento ponte ferroviario Viale Fulvio Testi
consolidamento ponte ferroviario Viale Sarca

e del patrimonio comunale :

Passerella via Mosca
Sottopassaggio Campanella
Sottopassaggio Porta Nuova
Passerella via Imperia
Sostituzione giunti di dilatazione su tutte le strutture
Passerella Via Agordat
Ponte veicolare Via Licata
Ponte Veicolare Via Marotta
Ponte Veicolare via Feltre
Passerella via De Marchi
Ponte Monte Ceneri Serra
Ponte Prospero Finzi
Sostituzione rivestimenti in mattoni ponti ferroviari di Ferrovie Nord (FNME ) del quadruplicamento Cadorna Bovisa

Nel 2020 sono stati previsti due importanti lavori sul ponte ferroviario di via Imbonati e sul ponte veicolare di via Farini.
I lavori di consolidamento del ponte veicolare di via Farini sono stati terminati.
Il 5 settembre è stato riaperto il ponte di via Farini come da cronoprogramma e ha ripreso normalmente la circolazione veicolare. Gli interventi di restauro della parte strutturale del ponte hanno riguardato l’integrale rifacimento dei binari del tram, della pavimentazione e dei marciapiedi.
In via Imbonati,  dal 16 Marzo, fino l'11 dicembre 2020, si svolgono i lavori per mantenere efficienti le strutture portanti del ponte ferroviario e permettere il restauro delle parti architettoniche.  La strada è stata riaperta completamente per il passaggio veicolare. Interrotta solo la ciclabile.




