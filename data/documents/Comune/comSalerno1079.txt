L’Amministrazione Comunale di Salerno è a disposizione dei cittadini per una verifica degli accertamenti TARI relativi all’anno 2019. Alcuni concittadini evidenziano la notifica nel mese di dicembre di accertamenti TARI relativi all’anno 2019 per pagamenti che si ritengono  già effettuati. Tale anomalia potrebbe esser stata determinata dalla comunicazione di dati incongrui in sede di autoliquidazione del tributo.
Il Settore Tributi del Comune di Salerno è già al lavoro per verificare questa anomalia che, è utile precisarlo, si riferisce ad un’esigua percentuale di casi. Basterà una semplice e rapida comunicazione all’Amministrazione Comunale per ottenere lo sgravio e regolarizzare la propria posizione contributiva.
I cittadini che ritengono di aver ricevuto un accertamento errato possono pertanto inviare una comunicazione al Settore Tributi, debitamente documentata da eventuali ricevute di pagamenti  già effettuati, attraverso i seguenti tre canali:
1. Inviando una email semplice all’indirizzo: info.tari@comune.salerno.it
2. Inviando una PEC all’indirizzo: tari@pec.comune.salerno.it
3. Recandosi presso il front office Ufficio Tributi in via Giacomo Costa n. 2, martedì e giovedì dalle ore 9 alle ore 12 e dalle ore 15:30 alle ore 16:30.
Gli uffici provvederanno in via prioritaria alla verifica dei reclami risolvendo l’ eventuale anomalia nel più breve tempo possibile ed ovviamente senza alcun ulteriore onere per il cittadino.