Al via la seconda edizione della “Settimana dell’autismo, un impegno condiviso”, organizzata dal 2 al 9 aprile, dall’Ambito S5, Comuni di Salerno e Pellezzano, e dalla Asl - UONPIA di Salerno.
Martedì 2 aprile, alle ore 9.30, presso lo stand informativo allestito su Corso Vittorio Emanuele (nei pressi dell’IC Vicinanza-Pirro) verranno presentati tutti gli eventi in programma.
Alle 18.00, al Duomo, Mons. Bellandi celebrerà una santa messa dedicata.
Alle ore 19.30 il Comune verrà illuminato di blu, per sensibilizzare la collettività e promuovere la ricerca scientifica sull’autismo.
Nella stessa giornata, sempre alle 9.30, a Pellezzano un pulmino girerà le strade principali per sensibilizzare la comunità sulla tematica e alle 12.00 presso la sede comunale si presenteranno le iniziative in programma.
Il ricco programma di iniziative, che partirà proprio nella Giornata Mondiale dedicata alla Consapevolezza sull'Autismo, si è potuto costruire grazie alla collaborazione tra mondo della scuola, realtà del terzo settore, centri riabilitativi, associazioni di famiglie e realtà sportive.
L’obiettivo è richiamare l'attenzione di tutti sui diritti delle persone con lo spettro autistico e sensibilizzare sul significato delle parole inclusione, accoglienza, essere rete.
[https://www.comune.salerno.it/sites/default/files/2024-03/manifesto%2070x100%20settimana%20autismo%2028.03.2024%20ore%2018.00%20-%20OK%20%281%29.pdf](Manifesto)
[https://www.comune.salerno.it/sites/default/files/2024-03/programma%20settimana%20autismo%2028.03.2024%20ore%2018.00%20-%20OK.pdf](Programma)