Tutte le informazioni utili per partecipare al progetto di cura e rigenerazione dei beni comuni.
[]()
Cosa sono i beni comuni?
Sono i beni materiali, immateriali o digitali che cittadini ed amministratori ritengono importanti per il benessere individuale e collettivo.
Con l'approvazione del
[/Comune/Atti-e-albo-pretorio/Regolamenti/In-vigore/A19-Regolamento-sulla-collaborazione-tra-cittadini-ed-amministrazione-per-la-cura-e-la-rigenerazione-dei-beni-comuni-urbani](Regolamento sulla collaborazione tra cittadini ed amministrazione per la cura e la rigenerazione dei beni comuni urbani)
il Comune, in applicazione del principio di sussidiarietà stabilito dall'art. 118 della Costituzione, sostiene e valorizza l’autonoma iniziativa dei cittadini, singoli o associati, volta al perseguimento di finalità di interesse generale.
Concretamente, offre la possibilità di stipulare un
patto di collaborazione
per arrivare ad una gestione condivisa della cura e della rigenerazione della città. Il patto definisce obiettivi, tipologia degli interventi, contenuto dell'impegno reciproco.
La collaborazione tra cittadini ed Amministrazione può prevedere interventi di cura e rigenerazione di spazi pubblici, di spazi privati ad uso pubblico, di edifici oppure lo sviluppo e la promozione di forme di collaborazione civica nei settori dei servizi sociali, culturali ed economici, della creatività urbana e dell'innovazione digitale.
Il
logo
del progetto è stato elaborato da alunni ed alunne dell'Istituto Artigianelli. Il suo uso è regolato da un apposito manuale d'utilizzo.
Con il progetto beni comuni la nostra città aderisce a
[http://www.labsus.org/](Labsus - Laboratorio per la sussidiarietà)
, condividendo la convinzione che i cittadini siano portatori di capacità e che queste capacità possano essere messe a disposizione della collettività.
[]()
Io cosa posso fare?
Puoi
formulare una proposta di collaborazione
compilando il
[/Aree-tematiche/Beni-comuni/Cosa-fare-per-collaborare/Modulo-4001-Proposta-di-collaborazione-per-interventi-di-cura-e-rigenerazione-dei-beni-comuni-urbani](modulo allegato)
oppure
aderire ad una
[/Aree-tematiche/Beni-comuni/Proposte-di-collaborazione/Proposte-su-avviso-dell-amministrazione](proposta dell'Amministrazione comunale)
[http://www.comune.trento.it/Aree-tematiche/Beni-comuni/Cosa-fare-per-collaborare/Modulo-4004-Modulo-di-rendicontazione-del-patto-di-collaborazione](.)
La tua proposta deve contenere una descrizione dell'idea progettuale e degli obiettivi che intendi raggiungere, la durata dell'intervento nel suo complesso e  nelle sue singole fasi, l'elenco dei soggetti da coinvolgere, l'indicazione delle forme di sostegno e le risorse necessarie. Devi inoltre chiarire in che cosa consiste il tuo impegno e cosa intendi fare per concretizzare la tua proposta.
Puoi inviare o consegnare la proposta al servizio Gabinetto e pubbliche relazioni, via Belenzani 18, email
[mailto:benicomuni@pec.comune.trento.it](benicomuni@pec.comune.trento.it)
.
Per aderire ad una proposta dell'amministrazione puoi chiedere informazioni  anche telefonicamente chiamando il numero 0461/884551 o scrivendo all'email
[mailto:benicomuni@comune.trento.it](benicomuni@comune.trento.it)
e puoi consultare i materiali allegati.
Una volta concluse le attività previste dal patto di collaborazione, è importante che compili il
[http://www.comune.trento.it/Aree-tematiche/Beni-comuni/Cosa-fare-per-collaborare/Modulo-4004-Modulo-di-rendicontazione-del-patto-di-collaborazione](modulo allegato)
di
rendicontazione
al fine di dare visibilità in modo chiaro e trasparente alle attività svolte, documentare le risorse impiegate e permettere così una valutazione dell'efficacia dei risultati prodotti dall'impegno congiunto di cittadini ed amministrazione.
[]()
Il ruolo delle scuole
Le scuole, che formano le nuove generazioni, accompagnando gli alunni e le alunne di oggi ad essere i cittadini di domani, rivestono un ruolo molto importante, riconosciuto dallo stesso regolamento che impegna il Comune a promuovere “il coinvolgimento delle scuole di ogni ordine e grado per la diffusione ed il radicamento delle pratiche di collaborazione nelle azioni di cura e rigenerazione dei beni comuni”.
Per l'offerta formativa e le proposte elaborate dal Comune anche nel campo dei beni comuni rimandiamo anzitutto all'opuscolo informativo edito dall'Ufficio politiche giovanili, consultabile sul sito
[http://www.trentogiovani.it/index.php/progetto/citta-e-scuola-lofferta-formativa---a.s-2017-2018](www.trentogiovani.it)
Per le scuole, nello specifico è stato predisposto anche  un volantino, che trovi in allegato.