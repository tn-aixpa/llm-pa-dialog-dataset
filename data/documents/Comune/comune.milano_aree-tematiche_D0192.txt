Governo e gestione del sottosuolo

Informazioni e strumenti per la conoscenza delle procedure riguardanti gli interventi sul sottosuolo.

PTUS - Prontuario tecnico per l'utilizzo del sottosuolo

Il Prontuario tecnico per l’utilizzo del sottosuolo (PTUS) è volto a censire e schematizzare le procedure già in essere che enti e gestori dei servizi devono rispettare per una corretta gestione del suolo e sottosuolo pubblico.

PUGSS - Piano Urbano Generale dei Servizi nel Sottosuolo

Il Piano Urbano Generale dei Servizi nel Sottosuolo (PUGSS) è il piano dei servizi per quanto riguarda l’infrastrutturazione del sottosuolo in materia di gestione dei rifiuti, di energia, di utilizzo del sottosuolo e di risorse idriche.
Per maggiori informazioni e per scaricare materiali quali la relazione tecnica, le tecnologie a basso impatto ambientale, le tavole dei servizi a rete e la relazione istruttoria consulta la pagina di approfondimento >>[www.paginaapprofondimento.it]

Ripristini a seguito di manomissioni per interventi sui sottoservizi in sede stradale

Si tratta di un documento che intende:

fornire a quanti operano nel settore un primo strumento di lavoro che consenta un più agevole riscontro sulle modalità tecniche relative ai ripristini stradali; in particolare aggiorna e completa le argomentazioni sui ripristini, trattando tutti i tipi di pavimentazione e non solo i conglomerati bituminosi
adeguare i documenti interni alle nuove disposizioni in materia di gestione dei materiali di scavo
aggiornare gli importi delle penali relative agli scavi prendendo come riferimento l'indice ISTAT pari al 36,70%.

Modalità per la consegna e la ripresa in carico delle Aree Comunali per lavori comportanti manomissione suolo pubblico

Consegna aree per lavori comportanti manomissione suolo pubblico
La consegna delle aree pubbliche per Società che hanno in essere una convenzione col Comune di Milano e per i Privati presenta la stessa modalità:

il richiedente dovrà far pervenire via e-mail all'indirizzo consegna.riconsegna@comune.milano.it e ai referenti tecnici di zona la documentazione necessaria almeno 10 giorni prima della data di inizio lavori
l'oggetto della e-mail deve essere il seguente: "RICHIESTA CONSEGNA AREA – PG……(inserire pg della richiesta inserita nell’oggetto della concessione) , Via ………(inserire via/e interessata/e), Municipio ………(inserire municipio di appartenenza), Richiedente......... (persona fisica/società/ecc)"
documenti necessari
	
verbale di Consegna area firmato in calce/digitalmente e compilato (scaricare modulo allegato) in ogni sua parte, con data inizio lavori successiva all'invio della e-mail
nomina Direttore Lavori e/o Responsabile dei Lavori da parte del committente
ventuale delega da parte del DL o RL alla persona delegata alla consegna qualora la richiesta non venga inviata da una di queste due figure
copia della Concessione rilasciata da questa Amministrazione.

Importante
Fino a quando non verrà trasmesso il verbale di consegna firmato dall’ufficio, non è possibile iniziare i lavori. Per qualsiasi richiesta di informazione, l’indirizzo e-mail a cui scrivere è: consegna.riconsegna@comune.milano.it.
 
Ripresa in carico aree dopo lavori comportanti manomissione suolo pubblico
La ripresa in carico delle aree pubbliche per le Società che hanno in essere una convenzione col Comune di Milano (es. Unareti, MM, etc.) avviene tramite sistema Data Share.
L’indirizzo e-mail da contattare per informazioni è: consegna.riconsegna@comune.milano.it. 
La ripresa in carico delle aree pubbliche per le Società non convenzionate e per i Privati presenta la stessa modalità:

il richiedente dovrà far pervenire via e-mail all'indirizzo consegna.riconsegna@comune.milano.it la documentazione necessaria
l'oggetto della e-mail deve essere il seguente: "RICHIESTA RICONSEGNA AREA – PG……(inserire pg della richiesta inserita nell’oggetto della concessione) , Via ………(inserire via/e interessata/e), Municipio ………(inserire municipio di appartenenza), Richiedente......... (persona fisica/società/ecc)"
documenti necessari:
	
verbale di riconsegna area firmato in calce/digitalmente e compilato (scaricare modulo allegato) in ogni sua parte
dichiarazione di conformità (certificato di regolare esecuzione)
elaborato tecnico del progetto
eventuali fotografie del ripristino.

Importante
Fino a quando non verrà trasmesso il verbale di riconsegna delle aree firmato, l’ufficio non potrà procedere con il sopralluogo di verifica.
Per qualsiasi richiesta di informazione, l’indirizzo di posta elettronica a cui scrivere è: consegna.riconsegna@comune.milano.it.

Modulistica

Allegato 2.A - Modulo concessione di suolo, soprassuolo e sottosuolo (pdf - 126.295 KB)

Allegato 2.B - Modulo autorizzazione manomissione suolo pubblico (pdf - 1864.142 KB)

Allegato 2.C - Modulo manomissione suolo pubblico per interventi superiori a 10 mq (pdf - 1649.634 KB)

Allegato 2.D - Modulo avviso di manomissione(Buono di manomissione) (pdf - 96.483 KB)

Allegato 2.E - Modulo di proroga della concessione (pdf - 613.972 KB)

Allegato 2.F - Modulo verbale di consegna aree comunali (pdf - 124.816 KB)

Allegato 2.G - Modulo certificato di regolare esecuzione (pdf - 65.334 KB)

Allegato 2.H - Modulo verbale di riconsegna aree comunali (pdf - 130.997 KB)

Allegati

Prontuario tecnico per l'utilizzo del sottosuolo (pdf - 13172.665 KB)

Ripristini a seguito di manomissioni (pdf - 1914.284 KB)

Riferimenti normativi

Delibera di Giunta
Determina Dirigenziale n. 245-2017

Argomenti:

Edilizia e territorio

Gare e appalti

Autorizzazioni e permessi - Impresa

Imprese




